{{Tourääch ätter}}

[[Image:Moerasdroogbloem_plant_Gnaphalium_uliginosum.jpg|thumb|right|300px|Soogenjiersbloume (''Gnaphalium uliginosum'')]]


Ju '''Soogenjiersbloume''' (''Gnaphalium uliginosum'') is ne Tuunbloume mäd spitse Bleedere. Uut aan Steele kuume moorere Twoege uut, do aal brunske Blöiten dreege, do druuwenfoarmich ieuwenskenunner sitte. Die Steele blift altied gräin, man do Bloumen wüülkje.


Die Noome "Soogenjiersbloume" kumt wäil deerhäär, dät dät ne Bloume is, ju me druuget un ju dan fielicht bit soogen Jiere bewoard wäide kon.


Dät is ne eenjierige Plonte, ju der heert tou ju Komposiete-Familie un in Europa foarkuumen däd. Die Noome Gnaphalium stamt fon dät griechiske Woud ''gnaphalon'', wät sofuul hat as n Top Wulle.


Ju Plonte wäd 5 bit 20 cm hooch un is fon dän Fout ap uutsprat fertakked. Dät rakt oaber uk Plonten do der haager fertakje. Do behierde lanzetfoarmige Bleedere hääbe ne smällere Bläädfout. Do bupperste Steeldeele sunt filtsich behierd.


Ju Soogenjiersbloume blöit fon Juni bit Oktober mäd jeelsk-wiete Bloumenkoppe. Do oairunde Koppe sitte bienunner in fon Bleedere uumroate Kljoune. Ap do Boudeme fon do Bloumenkoppe sitte neen Schubben. Do Uumwiendselbleedere sunt bruunsk bit jeelsk. Do Röirbloumen sunt jeelsk-wiet. Die Pappus bestoant uut oufaalende litje Hiere.
