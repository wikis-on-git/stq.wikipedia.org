[[Image:Sewingmachine04.jpg|thumb|200px|Näddelplatte, Fout un Schuuwer fon ne Säimaskiene]]
[[Image:Singer sewing machine detail1.jpg|thumb|200px|Singer Treedmaskiene]]
Ne '''Säimaskiene''' (dt. ''Nähmaschine'') is n Apparoat, wiermäd me dät Säien fon Göitjen hoolich-automatisk moakje kon.

== Geschichte ==
Uum 1755 wuud in ferscheedene europäiske Lounde fersoacht, ne Maskiene uuttoufienden, ju dät Säien mäd de Hounde ärsätte kuude. Do Äntwiklengen gjuchten sik ap do groote Sniederäie, wier do Sniedergesällen fonsälwen goarnit bliede wieren, dät him so ju Oarbaid uut de Hounde nuumen wuude. 

In Frankriek roate dät uum 1830 do eerste Maskienen in do Sniederäie. Ju eerste bruukboare Maskiene wuud äntwikkeld fon [[Barthlemy Thimonnier]]. Mäd sien Ärfiendenge bekoom hie n Kontrakt foar dät Moakjen fon frantsööske Uniforme.

In n Ounfang fon dät 20. Jierhunnert wuud ju Säimaskiene fääre ferbeeterd, wiertruch ju nu uk touhuus fon do Wieuwljuude bruukt wäide kuude. Ne reelle Ferbeeterenge koom truch ju Äntwiklenge fon ju Treedmaskiene, wiel me nu bee Hounde fräi hiede foar dät Säigoud. Deer ieuwenske kreegen do Maskienen moor Muugelkhaide, as dät Moakjen fon ferscheedene Stääke, as Zickzack un Seemen. Leeter koomen do Säimaskienen mäd elektriske Andrieuwenge un däälich sunt do al Komputer-stjuurd.

==Oarbaidswiese==
[[Image:Lockstitch.gif|thumb|left|250px|Wo do Strieke uumnonnertou hoald wäide]]
Ne Säimaskiene foar in ju Huushollenge ferwoant two Träide [[Jäiden]], in Juundeel tou dät Säien mäd de Hounde, wät gewöönelk man een Träid benutset. Een fon do bee Träide is apwinneld ap ne litje [[Spoule]], ju sik in n Bak unner dät Göitjen befint. Ju uur Träid lapt fon ju Jäidenrulle buppe ap ju Säimaskiene truch n Mechanismus ätter ju [[Näddele]]. Dät Näddelooge sit ticht bie ju Spitse un ju Näddele gungt ap un deel. Deerbie gungt ju Träid mäd n Strik truch dät Göitjen. <br>
Mäd n ingeniösen Mechanismus wäd dät Strik uum dän uur Träid fon ju Spoule tou hoald, as me ap ju bewäägjende Bielde sjucht. Wan ju Näddele wier hooch gungt, wäd ju Träid strom anleeken, so dät bee uumnonner tou wikkelde Träide die Soom of ju Näid bienonner hoolde. Deerbie drukt n Fout dät Göitjen fääst ap ju Näddelplatte, wierbie twiske do Stääke dät Göitjen n litjen Aantje fääre schäuwen wäd truch dän Schuuwer.

Die Mechanismus uum ju Spoule tou is kritisk. Dät kon tou loange Strieke reeke, do der uut däT Göitjen hääruutraagje of dät kon Träidbreek reeke. Dät hat dät moderne Jäidensoarten gau ferallerje. Aller Säieljäiden is minner glääd as Jäiden, dät fluks uut n Fabrik kumt. Me kon deeruum ap bääste säie mäd kuuts kooped Jäiden.

[[Kategorie:Technik]]

[[ar:آلة الخياطة]]
[[ca:Màquina de cosir]]
[[da:Symaskine]]
[[de:Nähmaschine]]
[[en:Sewing machine]]
[[eo:Kudromaŝino]]
[[es:Máquina de coser]]
[[fa:چرخ خیاطی]]
[[fi:Ompelukone]]
[[fr:Machine à coudre]]
[[he:מכונת תפירה]]
[[hi:सिलाई मशीन]]
[[id:Mesin jahit]]
[[io:Suto-mashino]]
[[it:Macchina per cucire]]
[[iu:ᒥᖅᓱᑎ/miqsuti]]
[[ja:ミシン]]
[[ka:საკერავი მანქანა]]
[[ko:재봉틀]]
[[nl:Naaimachine]]
[[no:Symaskin]]
[[pdc:Naehmaschien]]
[[pl:Maszyna do szycia]]
[[pt:Máquina de costura]]
[[ro:Maşină de cusut]]
[[ru:Швейная машина]]
[[simple:Sewing machine]]
[[sv:Symaskin]]
[[sw:Cherehani]]
[[ta:தையல் இயந்திரம்]]
[[te:కుట్టు మిషను]]
[[tg:Мошини дӯзандаги]]
[[tl:Makinang panahi]]
[[tr:Dikiş makinesi]]
[[yi:ניי מאשין]]
