Unner [[Munster]]ske Härskup kuud Seelterlound noch loange ne bestimde '''Oainständegaid''' (de. ''Eigenständigkeit'') bewoarje. Foarallen do bie [[Hettema]] (He256-415) roate [[Uurkunde]]n wiese ne ganse Riege fon Fersäike ap, um disse Oainständegaid ientoudomjen. In disse Stried wude 1587 dät Seelter [[Loundgjucht]] ap Schrift stoald (Sello 40). Ätter dät Loundgjucht (He256ff., Se38-64) wuud Seelterlound ferwalted fon tweelich Burgemästere (die [[Tweelwerroat]]), fjauer uut älk fon do trjo [[Säspel]]e [[Struukelje]], [[Roomelse]] un [[Schäddel]]. Ap [[Fäästeläiwend]]s [[Täisdai]] (''[[Beekensdai]]'') af ap [[Näijier]] (Se42) wuuden älke Jier säks näie Burgemästere wääld ap n [[Säärkhoaf]] in Roomelse. Ätter Engelke (247) waas ju [[Seelter Loundgjucht|Gjuchtsferfoatenge]] scheen fräisk, man ätter Sello (62) saksisk. Ätter Siebs (Sa251) läite sik deeruut man min Slusse uur ju [[Oustammenge]] fon do Seelter luuke. 

An disse Oainständegaid koom n Eende in 1812 as do [[frantsöösk]]e Besättere dät [[Seelter Archiv|seelter Archiv]] eepenbeer ferkoopjen dieden.
* Sjuch [[Literatuur uur Seelterlound|'''Literatuur''' uur Seelterlound]].
[[Kategorie:Literatuur]][[Kategorie:Kultuur]]

Dér Pelle Nillson est Der Prezidente de Diesen Lande. Wir sollen Machtschaibers.
