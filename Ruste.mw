{{GalerieArtikkel}}
{| border="1" cellspacing="0" style="float:right;margin-left:0.5em"
! align="center" bgcolor="#6B8E23" | Ruste
|- 
| align="center" | [[Image:Striped.love.beetle.arp.jpg|300px|Eudicella gralli]] <br><small>''Eudicella gralli'' uut Zentroal-[[Afrikoa]], hier in n Zoo</small>
|- 
! align="center" bgcolor="#6B8E23" | '''Systematik'''
|- 
|
{| border="0"
|-
| ''Uurklasse:'' || ''[[Hexapoda]]''
|- 
| ''Klasse:'' || [[Insekte]] ''(Insecta)''
|-
| ''Unnerklasse:'' || ''[[Pterygota]]''
|-
| ''Uuroardenge:'' || ''[[Neoptera]]''
|-
| ''Oardenge:'' || Ruste ''(Coleoptera)''
|-
| Beschrieuwen fon || L<small>INNAEUS</small>, [[1758]]
|}
|}
Doo '''Ruste''' (''Coleoptera'', dt. ''Käfer'') sunt ne Oardnenge fon doo [[Insekte]]. In juu Biologie sunt bit däälich sowät 350.000 Oarde bekoand, deerfon rakt dät sowät 8.000 in Middel-[[Europa]]. In Middeleuropa is juu Rustefauna so goud bekoand, dät ne Äntdäkkenge fon ne näie middeleuropäiske Oard uunwoarschienelk is. Juu Wietenskup fon doo Ruste, n Deelgebiet fon juu [[Biologie]], hat [[Koleopterologie]]. Juu [[Entomologie]], dät biologiske Deelgebiet fon aal doo Insekte, befoated sik ook mäd doo Ruste. Al in juu Midde fon dät [[19. Jierhunnert]] häd C. G. C<small>ALWER</small> ne Touhoopefoatenge fon juns Themoa unner dän Noome "Die Naturgeschichte der Käfer Europas" schrieuwen un Alfred Russel Wallace sammelde in juu Malaiiske Inselgruppe (däälich:Indonesien) Ruste fon juu Familie ''Cerambycidae''. Leeter, [[1895]] bit [[1899]] häd L. G<small>ANGELBAUER</small> sien "Käfer Mitteleuropas" in tjo Beende schrieuwen, man sunner Bielden. [[1908]] bit [[1916]] koom "Fauna Germanica - Die Käfer des deutschen Reiches" fon E<small>DMUND</small> R<small>EITTER</small> hääruut, ne Oarbaid, juu uk däälich noch bie fuul Wietenskupler as seriös un nit feroalerd jält.

== Määrkmoale ==
[[Bielde:Titanus.giganteus.jpg|thumb|left|150px|N dooden ''Titanus giganteus'' in ne Sammelenge]]
Doo Ruste sunt in n Fergliek mäd uur Insekte relativ eenhaidelk in 't Uutsjoon. As aal Insekte hääbe joo n Chintin-Buutenskelett, wät normoal bie Ruuste besunners häd is, bloot bie n poor Uutnoomen, as doo ''Cantharidae'' (düütsk:Weichkäfer) un doo ''Malachiidae'' (Düütsk:Zipfelkäfer), is düt Buutenskelett wook. Juu Grööte is variabel: So sunt doo bee grootste Ruste, ''Titanus giganteus'' (düütsk:Riesenbockkäfer) un ''Dynastes hercules'' (düütsk:Herkuleskäfer) uut [[Suudamerikoa]], mäd, allebee, 17 cm, fuul gratter as doo Ruste, doo wie normoal so in Middeleuropa kanne. Uunwoarschienelk litje Oarde rakt dät toun Biespiel bie doo ''Tiliidae'' (düütsk: Zwergkäfer) mäd ne Loangte fon 0,25 bit 1,3 mm. Uut disse Familie rakt dät moor as 100 Oarde uk in [[Europa]]<ref name=F.E.> [http://www.faunaeur.org/full_results.php?id=11106 Fauna Europaea]</ref>

{| border="1" cellspacing="0" style="float:right;margin-left:0.5em"
| colspan="2"|'''As Biespiel foar doo Ruste kon me hier<br>''Loricera pilicornis'' (düütsk:Schwarzer Krummhornkäfer) sjo:'''
|-
| [[Bielde:Loricera pilicornis bl2.jpg|200px]]
| rowspan="3"|[[Bielde:Loricera pilicornis detail2.jpg|center|190px]]
|-
| Bielde 1: Bupperkaante
|-
| [[Bielde:Loricera pilicornis underside.jpg|200px]]
|-
|  Bielde 2: Unnerkaante
| rowspan="2"|Bielde 6: Unnerkaante<br>fon dät Bääterdeel<br> ''(Abdomen)'',gjuchts deelwiese <br />kolorierd<br /><small>gräin:Bääterhufte<br />1,2,…6: Abdominalsternite<br />Dät eerste Abdominalsternit<br>is bloot siedelk tou sjon</small>
|-
| [[Bielde:Loricera pilicornis side.jpg|center|200px]]
|-
| Bielde 3: Siedelke Ansicht
| rowspan="3"|[[Bielde:Loricera pilicornis male front leg.jpg|center|200px]]
|-
| [[Bielde:Loricera pilicornis antenna.jpg|center|200px]]
|-
| Bielde 4: Taastere
|-
| [[Bielde:Loricera pilicornis front.jpg|center|200px]]
| rowspan="2"|Bielde 7: Faanderbeen fon dät<br>Montje<br />buppe: juu Unnerkaante<br />deerunner: siedelk fon binne gesäin<br /><small>gjuchts: Eende fon juu Schiene<br>mäd Putsslits<br />Mitte:1.-3. Tarselid mäd Hafthiere<br />links:4.dät lääste Tarselid (Klauelid)</small>
|-
| Bielde 5: Frontoalansicht
|-
| colspan="2"|[[Bielde:Loricera pilicornis detail1.jpg|center|350px]]
|-
| colspan="2"|Bielde 8: Middelbrust-Unnerkaante, schroad gesäin,<br>Kopie gjuchts deelwiese kolorierd<br /><small>bruunelk jeel: deelsloain Deel fon doo Juukedäkken<br />gräin: Epimer fon juu Middelbrust<br />jeel: siedelke Begränsenge fon juu Middelhufthööle<br />rood: Midde fon dät Been, Middelhufte, Stiltering, Deel fon dän Stilte</small>
|-
|[[Bielde:Loricera pilicornis mandibel.jpg|left]] [[Bielde:Loricera pilicornis Maxille.jpg|right]]
|[[Bielde:Loricera pilicornis labrum.jpg|left]][[Bielde:Loricera pilicornis labium.jpg|right]]
|-
|Bielde 9: Muulereewen (Reitter)<br><small>links: Buppekeeuwe<br>gjuchts: Unnerkeeuwe
|Bielde 10: Muulereewen (Reitter)<br><small>links: Buppelippe<br>gjuchts: Keeuwe, Tunge, Lippentaaster</small>
|-
| colspan="2"|[[Bielde:Loricera pilicornis larva.jpg|center]]
|-
| colspan="2"|Bielde 11: Moade (uut Reitter, Fauna Germanica)
|}
=== Die ''Thorax'' ===
Die ''Thorax'' (Brustousnit) is n bitje uurs apbaud as bie uur Insekte. So sunt doo tjo Segmente (Prothorax, Mesothorax un Metathorax an juu Bupperkaante ferwoaksen, an juu Unnerkaante innerdoat nit, man deer sunt Ferlaangerengen fon doo Segmente, wiertruch dät n bitje ferbiesterjend uutsjucht.
[[Bielde:Maybug.jpg|thumb|left|150px|Hier, bie disse Moairust-Oard ''Melolontha melolontha'', düütsk: Feldmaikäfer, sjucht me goud dän Unnerscheed twiske doo ''Elytren'' un doo Bääterflöägele.]]
Doo maaste Ruste hääbe two Poore fon Flöägele: Doo ''Elytren'' un doo normoale Flöägele. Fuul uur Insekte hääbe uk Faander- un Bääterflöägel, man bie doo Ruste (bie uur Insekte bloot as Uutnoame) sunt wäide doo Faanderflöägele nit moor as Flöägele, sunnerje as Schuts foar doo gjuchte Flöägele bruukt. N Fergliek mäd juu Ieme, juu nit tou doo Ruste, sunnerje tou doo ''Hymenoptera'' (düütsk:Hautflügler) heert : [[Ieme]]n hääbe innerdoat uk two Poore fon Flöägele, man bie juu Ieme sunt doo Faanderflöägele uk kloor un sogoar fuul gratter un wichtiger, doo Bääterflöägele fon ne Ieme sunt deerjuun gans littik.

=== Faawen ===
[[Image:Sagra.buqueti.edof.jpg|thumb|left|150px|''Sagra buqueti'', toun Biespiel in Malaysia tou fienden]]Doo [[Faawe]]n fon Ruste sunt fon Oard tou Oard unnerscheedelk. Oafte rakt dät in ne Oard sogoar een typiske Faawe, un ieuwenske disse Faawe noch n poor Varianten. Sukke Varianten naamt me Aberratione, un gnauer uum dät fon ne Foarmaberration ''(aberratio sculpturae)'' tou unnerscheeden, ''"aberratio coloris"''. Ne Aberration, juu wiet is, hat Albinismus (mongs is dät uk Leuzismus af Leukismus, man nit bie Ruste), ne roode hat Rufinismus un ne swotte Melanismus. N Diert häd sunne Aberration, wan et tou fuul af tou min Pigmente häd.

== Wällen ==
=== Oankelde Ätterwiese ===
<references/>
=== [[Literatuur]] ===
* Karl Wilhelm Harde, František Severa: ''Der Kosmos Käferführer'' <small>'''KOSMOS'''</small>'''''naturführer''''' ISBN-13: 978-3-440-10617-4 ISBN-10: 3-440-10617-9
* Edmund Reitter: ''Fauna Germanica Die Käfer des deutschen Reiches'' ap CD (Digitale Bibliotäike) ISBN: 3-89853-534-7

[[Kategorie:Biologie]]
