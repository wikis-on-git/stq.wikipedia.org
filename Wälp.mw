{| border="1" cellspacing="0" style="float:right;margin-left:0.5em"
! align="center" bgcolor="#6B8E23" | Wälp
|- 
| align="center" | [[Image:Numenius arquata Reculver.jpg|250px|Wälp]]<br><small>N Wälp ''(Numenius arquata)'' in Änglound</small>
|- 
! align="center" bgcolor="#6B8E23" | '''Systematik'''
|- 
|
{| border="0"
|- 
| ''Oardenge:'' || Wälpoardige ''Charadriiformes''
|- 
| ''Familie:'' || Snippenfuugele ''(Scolopacidae)''
|- 
| '' Sleek:'' ||  ''Numenius''
|- 
| ''Oard:'' || Wälp ''(Numenius arquata)''
|-
|}
|}
Die '''Wälp''' of '''Wülp''' ''(Numenius arquata)'' is n Fuugel uut ju Familie fon do Snippenfuugele. Hie lieuwet in dät Aast-Middel-[[Europa]], Aasteuropa, [[Änglound]] un in dät Noudwääste gungt sin Liewendsruum bis tou Noudwääst-[[Frankriek]]. Moonige Wälpe luuke in dän Winter tou do Foaralpenseen, man eenige blieuwe uk in hiere Broudgebiet. Die Wälp rapt normoal "tlüü tlüü tlüü", wät gans as ne Flöitepiepe klingt.

== Kost ==
Die Wälp frät ferscheedene litje Dierte do hie uut dän Gruund pluudert, besunners Äisen, man in dät Wääd uk Musselken un litje Krääpse. Säilden frät hie uk Bäien un litje Plonten.

== Gebiet-Ferdäägenjenge un Wuut ==
Wan n monnelken Wälp sin Gebiet ferdäägent, fljucht hie hääruume. Dät sjucht so uut: Hie sticht stum an, un dann glit hie wier n bitje deel un rapt deerbie uk wier as ne Flöite, man djapper as normoal. Ätter dissen Roup moaket hie n "trrrrrr". Wan me him äärgert af hie sik sonst apiewert, moaket hie "tüi-tüi-tüi-tüi".

== Broud ==
[[Image:Eggs Numenius arquata.jpg|150px|thumb|right|Oaiere fon dän Wälp]]
In ju Tied fon ju Foutplontenge rapt die Wälp n anstiegend: "tlüütlüütlüütlüütlüürrrrrrrrr". Hie lait sin gräinske tou bruunske, dunker sprinkelge Oaiere (67 x 46 mm) in dän April of in dän Moai in ne litje Molle, ju hie as Nääst schrabbed un wooked hied. Allebee Oolden broude do Oaiere in fjauer Wieke uut. Deerätter slipje do litje Wälpe. Fieuw Wieke leeter konnen se fljooge.


== Literatuur ==
*Michael Lohmann:BLV-Bestimmungsbuch Vögel ISBN 3-8289-1668-6
*Eckard Pott un Jean C. Roché: Wer singt denn da? Weltbild-Ferlaach ISBN 978-3-8289-3443-6

[[Kategorie:Biologie]]

[[bg:Голям свирец]]
[[ca:Becut]]
[[cs:Koliha velká]]
[[cy:Gylfinir]]
[[da:Storspove]]
[[de:Großer Brachvogel]]
[[en:Eurasian Curlew]]
[[eo:Granda kurlo]]
[[es:Numenius arquata]]
[[fi:Kuovi]]
[[fr:Courlis cendré]]
[[hu:Nagy póling]]
[[it:Numenius arquata]]
[[ja:ダイシャクシギ]]
[[lt:Didžioji kuolinga]]
[[nl:Wulp]]
[[nn:Storspove]]
[[no:Storspove]]
[[pl:Kulik wielki]]
[[pt:Maçarico-real]]
[[sk:Hvizdák veľký]]
[[sv:Storspov]]
[[tr:Bayağı kervan çulluğu]]
