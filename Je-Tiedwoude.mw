'''''je''-Tiedwoude''' bildje ne apaate Klasse fon swäkke Tiedwoude, do der karakterisierd sunt truch n [[Jot]] in fuul Foarme. N Biespil is ''moakje'' ‘machen’. Disse Klasse rakt dät bloot noch in do fräiske Sproaken, also nit bloot ap Seeltersk, man uk ap [[Wäästfräisk]] un in mäd Räste in dät [[Föhringer]]. In dät [[Ooldfräisk]]e waas dät uk al fertreeden (''makia''), as uk in dät [[Ooldängelsk]]e (''macian''). Dät schäl [[ooldgermanisk]] -''ôjô'' äntstamme ([[ooldhoochdüütsk|ahd.]] ''salbôjên'' ‘soolwje’ [1. pl.]) un fääre [[indogermanisk]] -''âjô''.

Luudgesätselk failt dät ''j'' in fuul Foarme, man do sunt dan oafte wier tou ärkannen an n Twiske-''e'' (as in ''moaket'' ‘macht’), wät ooldfräisk ''a'', ahd. ''ô'' äntspräkt. Dät Twiske-''e'' is oawers wächfaalen ätter ''l'', ''n'' un  ''r'', in dät [[Präteritum]] uk ätter ''uw'' un ''w''.
			
1. [[Infinitiv]] ''moakje'' 
2. [[Infinitiv]] ''tou moakjen'' un deeruut: ''dät Moakjen'' 
[[Imperativ]] [[sg.]] ''moake!''
[[Imperativ]] [[pl.]] ''moakjet!'' 

[[Präsens]] 1. ''iek moakje'' 
[[Präsens]] 2. ''du moakest'' 
[[Präsens]] 3. ''hie moaket'' 
[[Präsens]] [[pl.]] ''wie moakje'' 

[[Präteritum]] 1. ''iek moakede'' 
[[Präteritum]] 2. ''du moakedest'' 
[[Präteritum]] 3. ''hie moakede'' 
[[Präteritum]] [[pl.]] ''wie moakeden'' 

[[1. Partizip]] ''moakjen(d)'' 
[[2. Partizip]] ''moaked'' 

Apfaalend is, dät et sik bie disse Tiedwoude maastens uum [[Denominativ]]e honnelt, dät sunt Tiedwoude, do der oulat sunt fon n [[Substantiv]] of n [[Adjektiv]], also t.B. ''koopje'' fon ''Koop'', ''oumeegerje'' fon ''meeger''.

[[Substantiv]]e do der uursuume oulat sunt fon sun Tiedwoud, hään neen ''j'' in sik, also ''Moaker, Kööper''. Woude as ''Koakjer, Pröötjer, Soadjer'' äntstamme düütelk Noaberdialekte. Dät eensoame ''Twäärsfoutjer'' is wäil as [[Intensivfoarm]] tou betrachtjen.
