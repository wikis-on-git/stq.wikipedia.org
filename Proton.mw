N '''Proton''' is n [[subatomär litje Paat]] mäd ne positive [[elektriske Leedenge]]. [[Ernest Rutherford]] häd dät [[1919]] äntdäkt. Die [[Atomkääden]] (of Nukleus) fon dän maast foarkuumende Typ (sjuch uk [[Isotop]]) [[Woaterstof]][[Atom]], H, is een eenpeld Proton. Do Nuklei fon uur Atome änthoolde [[Neutron]]e as uk Protone. Ju Taal Protone fon dän Kääden bestimt do chemiske Oainskuppe fon dät [[Atom]] un wäkker chemisk [[Element]] dät is.

Me häd oumoaked, dät me ju Leedenge fon een Proton betrachtet as ju Eenhaid fon Leedenge. Ju Leedenge fon n [[Elektron]] is seküür gliek an ju fon dät Proton, man juunstoald. In n neutroal Atom is ju Antaal Protone in dän Kääden gliek an ju Antaal Elektrone in do '[[Elektroneschil]]le' deer uumetou. In ju Loage kompensierje do positive Leedengen fon do Protone ätter buuten do negative Leedengen fon do Elektrone. Dät Atom is dan fon buuten gesäin neutroal.

[[Bielde:Quark structure proton.svg|thumb|110px|left|Valenzquark mäd 2 '''u'''p un 1 '''d'''own]] N Proton häd ne [[Rauemasse]] fon 1,6726231x10<sup>-27</sup> [[Kilogram|kg]], wät n bitje minner is as ju Masse fon een [[Neutron]]. Deermäd is dät sowät 1800 moal swarre as n Elektron. Ju Leedenge fon een Proton is uungefäär gliek an 1,6x10<sup>-19</sup> [[Coulomb]].

Protone wäide klassifizierd as [[Baryon]]e un bestounde an sik wier uut [[Quark]]e, nämmelk Valenzquarks un Seequarks. Do Valenzquarks sunt twäin 'up' Quarke '''u''' un aan 'down' Quark '''d'''. Do Seequarke sunt 'up', 'down' un 'strange' Quark-Antiquark Poore. Disse Quarke wäide touhoope heelden fon [[Gluon]]e, do Dreegere fon ju [[stäärke Käädenkraft]]. 
 
Protone un Neutrone wäide binne n Atomkääden touhoope heelden fon ju stäärke Käädenkraft, ne Kraft, ju der bloot ne bemäärkboare Rulle spielt ap subatomäre Oustande (also binne dän Kääden), man ju der dan so stäärk is, dät ju de juunsiedige elektriske Ousteetenge twiske do Protone uurwint. 
 
Deeruum dät ju [[elektromagnetiske Kraft]] fuul Moale stäärker is as ju [[Sweerkraft]], mout me deerap sluute, dät ju Taal Protone in dät Waareldal gliek ju Taal Elektrone is. Waas dät nit dän Fal, dan wuude ju Netto-Ousteetenge truch ju Uurmäite an positive of negative Leedenge (ouhongich deerfon of Protone of Elektrone foarhärskjen dieden) n määrkboaren Ienfloud hääbe ap ju [[Expansion]] fon dät Waareldal un ap aal Materie unner Ienfloud fon ju Sweerkraft ([[Planet]]e, [[Stierne]]n un aal sowät).

==Sjuch uk==
* [[Subatomär litje Paat]]
* [[Chemie]]
* [[Protonen-Ouklingjen]]
* [[Proton-Proton-Reaktion]]

{{Navigation physiske litje Paate}}

[[af:Proton]]
[[ar:بروتون]]
[[ast:Protón]]
[[bat-smg:Pruotuons]]
[[be-x-old:Пратон]]
[[bg:Протон]]
[[bn:প্রোটন]]
[[br:Proton]]
[[bs:Proton]]
[[ca:Protó]]
[[cs:Proton]]
[[cv:Протон]]
[[cy:Proton]]
[[da:Proton]]
[[de:Proton]]
[[el:Πρωτόνιο]]
[[en:Proton]]
[[eo:Protono]]
[[es:Protón]]
[[et:Prooton]]
[[eu:Protoi]]
[[fa:پروتون]]
[[fi:Protoni]]
[[fr:Proton]]
[[ga:Prótón]]
[[gl:Protón]]
[[he:פרוטון]]
[[hi:प्रोटॉन]]
[[hr:Proton]]
[[hu:Proton]]
[[ia:Proton]]
[[id:Proton]]
[[io:Protono]]
[[is:Róteind]]
[[it:Protone]]
[[ja:陽子]]
[[kn:ಪ್ರೋಟಾನ್]]
[[ko:양성자]]
[[ksh:Proton]]
[[ku:Proton]]
[[la:Proton]]
[[lmo:Prutún]]
[[ln:Proton]]
[[lt:Protonas]]
[[lv:Protons]]
[[map-bms:Proton]]
[[mk:Протон]]
[[ml:പ്രോട്ടോണ്‍]]
[[mn:Протон]]
[[mr:प्रोटॉन]]
[[ms:Proton]]
[[my:ပရိုတွန်]]
[[nds:Proton]]
[[nl:Proton (deeltje)]]
[[nn:Proton]]
[[no:Proton]]
[[nov:Protone]]
[[oc:Proton]]
[[pl:Proton]]
[[pt:Próton]]
[[qu:Prutun]]
[[ro:Proton]]
[[ru:Протон]]
[[scn:Prutoni]]
[[sh:Proton]]
[[simple:Proton]]
[[sk:Protón]]
[[sl:Proton]]
[[sq:Protoni]]
[[sr:Протон]]
[[su:Proton]]
[[sv:Proton]]
[[sw:Protoni]]
[[ta:நேர்மின்னி]]
[[th:โปรตอน]]
[[tr:Proton]]
[[uk:Протон]]
[[ur:اولیہ (جوہر)]]
[[vec:Proton]]
[[vi:Proton]]
[[yo:Àkọ́wá]]
[[zh:質子]]
[[zh-classical:質子]]
[[zh-min-nan:Iông-chú]]
