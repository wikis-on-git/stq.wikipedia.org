{{Tourääch ätter}}

Ap n 20. Dez. 1812 wuud in Roomelse dät '''seelter Archiv''' revidierd in Apdraach fon dän Präfekt Ritter von Keverberg.
*1. Ju Archivloade stuud in ju Säärke un hied ne Laangte fon fjauer Fout loangsk, fjauerkaantich un mäd fjauer Fäite fersäin, deerfoar trjo Hongslotte. Deerfon hied älke Täärp n Koaie.

As Inhoold wuude notierd:
*2. Een holtene Two-Schäppelsäid-Mäite mäd iersene Beende
*3. Een Fjoondel holten Fjoorup-Fät mäd iersene Beende
*4. Aan holtenen Tjoachter
*5. Een holtene Kannenmäite
*6. Een tinnen 1/4 Kannenmäite
*7. Een tinnen 1/8 Kannenmäite
*8. Tjoo un 7/8 Puund looden (bläiern) Gewicht
*9. Aan Linnensäk mäd uungefeer aan Fjoorup oold Räiwsäid
*10. Een sonaamde iersene Änsterwächte
*11. Een iersene Äälnemäite
*12. Tjoo iersene Määrkiersen
*13. Een metallen Druksiegel mäd ju Uumschrift: ''S. Parochianorum in Sagelte'' (dät [[Seelter Siegel|seelter Siegel]])
*14. Een schrieuwen Bouk in Folio in wietleedern Uumsleek fon 1587, dät Seelterlounds Gerechtsame äntheeld (also dät [[Seelter Loundgjucht|seelter Loundgjucht]])
*15. Een schrieuwen Bouk in Folio mäd swotten Leederuumsleek fon 1615: gjuchtelke Ferhondelengen fon Fräiheer Gjuchter Tameling tou Ait usw.
*16. Een schrieuwen Bouk in Octavo fon 1772, dät do Gjuchte fon do Schättermästere in Seelterlound äntheeld.
*17. Two mäd Pakbeend touhoopebuunene Rullen oold Papier: Ouschrifte fon Gjuchtsferhondelengen, Supplike, Decrete un Bräiwe.

Do Nuumere 13 bit 17 inklusiv wuuden in dät Archiv fon ju Mairie deponierd. 
Do Nuumere 2 bit 12 inclusiv wuuden in Nuumer 1 fersleeten.<br>
Ap n 23. Dez. waas dan ju Ferkoopenge, fielicht nit fon do Nuumere 13-17.

''Ätter He302f.''
