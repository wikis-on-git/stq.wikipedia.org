{{Tourääch ätter}}

Ju '''Seelter Äi''' (düütsk ''Sater Ems'') bildet sik uut do Touflusse [[Marka|Marka]] un [[Oaje|Oaje]], do bienunner kuume bie [[Aajesbusk|Aajesbusk]], wier nu dät [[Kustenkanoal|Kustenkanoal]] lapt. Ju lapt dan fon dät Suude ätter dät Noude truch ju ganse Laangte fon [[Seelterlound|Seelterlound]], wier ju dät Woater uut de [[Foan|Foan]] apnimt, tou Deel truch ju [[Leetse Toachte|Leetse Toachte]]. 

Ju Seelter Äi häd n [[Iensuchsgebiet|Iensuchsgebiet]] fon 280 km<sup>2</sup>, as ju in dät Noude mündet in de [[Leda|Leda]]. Truch [[Oamse|Oamse]] un Leda kuuden Äbbe un Floud sik bit [[Roomelse|Roomelse]] foutsätte. Foarallen in dät Noude kuud deertruch fuul Lound unner Woater loope.

Ju Äi waas loange ju Lieuwensäddere fon Seelterlound un waas schipboar bit [[Ällerbrouk|Ällerbrouk]]. So bildede ju n gouden Wai foar [[Honnel un Schipfoart|Honnel un Schipfoart]] foar litje Boote.

[[Kategorie:Seelterlound]]

[[de:Sagter Ems]]
[[fy:Sealter Ie]]
