{{Tourääch ätter}}
[[Image:Seeltersiegel.jpg|right|300px]]
Dät '''seelter Siegel''' is bloot bekoand uut n Woaks-Oudruk, die [[Sello]] in Lübeck saach. Dät stoant ap dät Tittelblääd fon sien [[Literatuur uur Seelterlound 2|Saterlands ältere Geschichte und Verfassung]]. 

Hie naamt dät sälwen S.14ff. dät ooldste un wichtichste Tjuugnis fon do Fräisen in ju Groafskup Sögelten. Dät wiest ne krounde uunboartige Figuur ap, mäd Waareldkuugel in de gjuchte un Säpter in de linke Hounde, ap n Troon, mäd ju Uumschrift ''S. parrochianorum in Zagelten''.

Dät Siegel kumt toun eersten Moal an ne Uurkunde fon n 23. Moai 1400 in dät Stoatsarchiv fon Lübeck foar, heert oaber sien Stiel ätter sowät ju Midde fon dät fjautienste Jierhunnert, eventuel ne noch fröiere Tied an. Ätter Sello is ju Fürstenfiguur ap dän Troon Kaiser Korl dän Grooten, die ne ganse Antaal fräiske Meenten sik as Siegelbielde wääld hiede, in Ärinnerenge an ju soagenhafte Privilegierenge fon do Fräisen truch him. 

Dät schäl uk noch n sljuchten Oudruk uut dät 17. Jierhunnert in dät ooldenbuurger Archiv reeke. Dät Siegel wuude al eer beschrieuwen fon [[Literatuur uur Seelterlound|Hettema un Posthumus=He]] (S. 171), wier do Bloumen in ju Siegelbielde as 'swoormjende Iemen' beschrieuwen wäide.
