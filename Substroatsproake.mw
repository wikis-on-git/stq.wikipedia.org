Ne '''Substroatsproake''' is ne Sproake ju in n bestimd Gestrich ärsät wuuden is fon n uur Sproake, ju [[Superstroatsproake|Superstroatsproake]]. Biewielen wäd uk ju kuute Beteekenge ''Substroat'' bruukt. 

== Sproakannernge ==
Bie ne [[Sproakannernge|Sproakannernge]] wäd ne Sproake in n bestimd Gestrich ärsät fon ne näie Sproake. Ju ärsätte Sproake is dan ju Substroatsproake fon ju näie Sproake. Wan buute dät Gestrich noch n Foarm fan ju oolde Sproake boald wäd, dan is dät ne [[Adstroatsproake|Adstroatsproake]] fon ju näie Sproake. Uumekierd is ju näie Sproake fon dät Gestrich ju [[Superstroatsproake|Superstroatsproake]] fon ju oolde Sproake.

Deeruum dät dät Ärsätten maastens nit fulkeemen is, sunt in n Superstroatsproake oafte Räste fon de Substroatsproake wiertoufienden. Disse Räste, do der ouwieke fon do normoale Rägele fon de Sproake, konnen gewöönelke Woude weese, man uk Noomen, as oolde [[Steedenoomen|Steedenoomen]] of tradionelle [[Persoonsnoomen|Persoonsnoomen]].

== Biespiele ==
Foar ju [[Angelsaksisk|Angelsaksisk]]e Invasion wuud in [[Änglound|Änglound]] [[Keltisk|Keltisk]] boald. Dät [[Ängelske sproake|Ängelske]] häd deer also n keltisk Substroat.
Eer do [[Germanen|Germanen]] truch dän [[Limes|Limes]] brieken, wuud in Suud-Düütslound woarschienelk ne [[romanisk|romanisk]]e Sproake boald. Dät [[Düütske sproake|Düütske]] häd deer dan n romanisk Substroat.

== Foarooldfräisk ==
Uk fon dät Fräiske wäd ounnuumen dät et ne Substroatsproake roat häd bie do Foulkere do der Fräisk baale af boald hääbe. Fon disse Substroatsproake fon dät [[Fräiske Sproake|Fräiske]], beteekend as [[Foarooldfräisk]], is noch nit fuul bekoand. Dät mouten wie leere truch Rekonstruktion uut Räste.

Bie disse Rekonstruktion wäd toueerst kieked ätter Woudfoarme do ju [[Germaniske Luudferschuuwenge|germaniske Luudferschuuwenge]] nit meemoaked hääbe. So is dät [[Indogermaniske Sproaken|Indogermanisk]]e ''p'' an dän Woudbegin in aal [[Germaniske Sproaken|germaniske Sproaken]] tou ''f'' wuuden (latynsk ''pellis'' wäd tou Seeltersk ''Fäl'').

Wan dät nu in dät Seelterske Woude rakt mäd "p" an n Woudanfang, do nit leetere [[Äntleenenge|Äntleenenge]] of [[Luudmoaleräi|Luudmoaleräi]] äntstamme, dan mout dät sik uum '''Substroatwoude''' honnelje. Muugelke Biespiele sunt: ''Paad'' un ''Poul''.


== Ferbiendengen ätter buuten ==
*[http://www.geocities.com/ekfrysk/ASHYP5b2.htm FRISIAN ASSIBILATION AS A HYPERCORRECT EFFECT DUE TO A SUBSTRATE LANGUAGE]
* [http://www.uni-erfurt.de/sprachwissenschaft/personal/lehmann/fundus/Substrat.html Substrat, Superstrat, Adstrat]
* [http://www.barbara-job.de/themen/sprachwandel_und_sprachkontakt.pdf Sprachwandel und Sprachkontakt]

[[Kategorie:Sproakkunde]]

[[an:Sostrato lingüistico]]
[[ast:Sustratu llingüísticu]]
[[bar:Subsdrat - Supasdrat - Adsdrat]]
[[br:Substrat]]
[[de:Substrat (Linguistik)]]
[[en:Stratum (linguistics)#Substratum]]
[[eo:Subtavolo (Lingvistiko)]]
[[es:Sustrato lingüístico]]
[[fi:Substraatti (kielitiede)]]
[[fr:Substrat]]
[[fy:Substraattaal]]
[[hu:Szubsztrátum]]
[[it:Substrato (linguistica)]]
[[ja:基層言語]]
[[nds:Substraatspraak]]
[[nl:Substraattaal]]
[[no:Substrat (lingvistikk)]]
[[pl:Substrat językowy]]
[[ru:Субстрат (лингвистика)]]
[[uk:Субстрат (мовознавство)]]
