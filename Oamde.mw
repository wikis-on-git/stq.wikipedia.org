[[Bielde:Emden city hall.jpg|thumb|260px|Räidhuus fon Oamde]]
[[Bielde:Nordseewerke2.jpg|thumb|260px|die ''Nordseewerke'']]
[[Bielde:Wasserturm in Emden.jpg|thumb|260px|Woatertouden fon Oamde]]
[[Bielde:Stadsgracht Emden.jpg|thumb|260px|Stäädsgrääfte]]
[[Bielde:Grossen Kirche Emden.jpg|thumb|260px|Groote Säärke]]
[[Bielde:Hafentor in Emden.jpg|thumb|260px|Hoawentor]]
'''Oamde''' (de. ''Emden'') is ne Stääd in dät [[Düütsklound|düütske]] Buundeslound [[Läichsaksen|Läichsaksen]], an ju [[Oamse|Oamse]] Stroom. Oamde is ju grootste Stääd in ju Region [[Aast-Fräislound|Aast-Fräislound]] un dän maast wäästelke Hoawenstääd in Düütsklound. As ''kringfräie Stääd'' heert Oamde nit tou dän Kring (''Kreis''): ju Stäädferwaltenge häd uk Kringgewalt. Dät Stäädgebiet is uur 112 km² groot un häd bolde 52.000 Ienwoonere.

==Geschichte==

Dät is nit sicher wanner Oamde äntsteen is, man et rakt Oamde sänt dät oachte Jierhunnert. Allere Noomen sunt ''Amuthon, Embda, Emda, Embden''. Käiser Maximilian I roate ju Stääd 1495 Stäädgjucht un Woapen, dät "Engelke up de Muer".

In dät 14. un 15. Jierhunnert häd Oamde fuul Konflikte häiwed mäd de machtige [[Hanse]], deer fon Oamde un uur Täärpe in Aast-Fräislound häär do Seeroowere uum [[Klaus Störtebeker]] stöänd wuuden. Truch disse Konflikte is Oamde moormoals fon Hanseatiske Krafte (ap maaste Hamburger) besät wuuden. Do Hamburger leeken in 1447 foar dät lääste Moal uut ju Stääd uut. 

Bie ju Oamder Revolution wuude Groaf Edzard II. ätter ju Noaberstääd [[Auerk]] ferdrieuwen. Die Gjuchtsgeleerde [[Johannes Althusius]] stäärkede ju Staaleneg fon Oamde juun uur Groafen un Stääde. Mäd do Niederlounde as Schutsstoat waas Oamde bolde ne oaine fräie Stäädstoat.

Ätter dän Ferlust fon ju Aast-Fräiske fräiegaid in 1744, ferloos ju Stääd hiere Fräiegaid unner Prüüske Behöörden. 

An dän Begin fon dät 19. Jierhunnert heerde Oamde tou do Niederlounde (1806-1813). Deerätter heerde dät bit tou 1815 bie Prüüsen, wierätter ju Stääd bit tou 1866 tou dät Köönichriek [[Hannover]] heerde. Ätter 1866 waas Oamde wier Prüüsk un koom so leeter dän düütske Stoat.

In dät Jier [[1944]] is Oamde foar 80% stukken bombardierd wuuden. Man ätter ju [[Twäide Waareldkriech]] geen dät gau beeter. Dät [[Wirtschaftswunder]] waas uk in Oamde. In do 50er un 60 Jiere sunt deer fuul näie Schiepe baud wäiden, man ju Stääd häd mäd dät [[Volkswagenwerk Emden]] in 1964 dän grootste Ärfoulch häiwed.

==Ferwaltenge==
In ju Meenteräid fon Oamde sunt 42 Fertreedere. In 2006 kreech ju SPD wier dän absolute Meerhaid, ju ju sänt dän [[Twäide Waareldkriech]] häiwed hiede. Uk die buurmäster, Alwin Brinkmann, is in ju SPD.

Oamde häd as Partnerstääd [[Archangelsk]] in [[Ruslound|Ruslound]], dät is slumpswiese uk ne noudwäästelke Hoawenstääd.

===Stääddeele===
In ju Stääd Oamde rakt et do foulgjende Stääddeelen:
* Altstadt
* Barenburg 
* Conrebbersweg
* Constantia
* Friesland
* Hafen
* Harsweg
* Herrentor
* Transvaal
* Wolthusen

===Täärpe===
In dät Stäädgebiet rakt et uk wäkke Täärpe:
* [[Borßum|Borßum]]
* [[Hilmarsum|Hilmarsum]]
* [[Jarßum|Jarßum]]
* [[Larrelt|Larrelt]]
* [[Logumer Vorwerk|Logumer Vorwerk]]
* [[Marienwehr|Marienwehr]]
* [[Petkum|Petkum]]
* [[Twixlum|Twixlum]]
* [[Uphusen|Uphusen]]
* [[Widdelswehr|Widdelswehr]]
* [[Wybelsum|Wybelsum]]

==Sport==
Oamde häd mäd [[BSV Kickers Emden|BSV Kickers Emden]] ne Foutbalmonskup ju der sänt 2005 in ju ''Regionalliga Nord'' foutbaalt: dät is ju trääde Liga. Dät Stadion hat dät Embdena-Stadion.

==Medien==
In Oamde rakt et two regionale Tsaitengen: ju [[Emder Zeitung|Emder Zeitung]] un ne regionale Uutgoawe fon ju [[Ostfriesen-Zeitung|Ostfriesen-Zeitung]]. In ju Stääd rakt et ju Haudredaktion fon dät Regionoalradio [[Radio Ostfriesland|Radio Ostfriesland]].

==Ferkier un Transport==
===Auto===
*  Two Autoboanen, ju [[Bunudesautoboane 31]] un ju [[Buundessträite 210]].

===Toach===
* Twäin Boanhoawe, dän [[Oamder Haudboanhoaf]] un [[Boanhoaf Oamder Buutenhoawen]].

===Schipfoart===
* Die [[AG Ems]] foart ätter dät Oailound [[Borkum]]
* [[Dortmund-Oamse-Kanoal]], [[Oamse-Siedekanoal]] un [[Oamse-Jade-Kanoal]].

===Foarrääd===
* In Oamde rakt et ieuwenske do maaste groote Sträiten uk Räädweege.
<br clear=left>

===Bus===
* Die [[ÖPNV]] (eepentelke Persoone-Nai-Ferkier) in Oamde wäd mäd Omnibusse sicherstoald. Ieuwenske do Stäädbuslinien fon dän [[Stäädferkier Oamde GmbH]](SVE), ne Dochterfirma fon do Stäädwäärke Oamde un deermäd läästelk ju Stääd sälwen, rakt et uk Ferbiendengen ätter dät Uumlound, do fon Regionalbusse fon ju Düütske-Boan-Dochter [[Weser-Ems-Bus GmbH]] betjoond wäide.

==Politik==
Die Räid fon ju Stääd häd 42 Sitte. So sunt do Sitte ferdeeld:

* [[Sozialdemokratiske Paatäi Düütsklounds|SPD]] 23 Sitte
* [[Christelk Demokratiske Union Düütsklounds|CDU]] 8 Sitte
* [[Fräie Demokratiske Paatäi|FDP]] 6 Sitte
* [[Bündnis 90/Do Gräine]] 3 Sitte
* [[Linkspaatäi|do Linke]] 2 Sitte

==Susterstääde==
*[[Bielde:flag of England.svg|20px]] [[London Borough of Hillingdon]], [[Änglound]]
*[[Bielde:flag of Russia.svg|20px]] [[Archangelsk]], [[Ruslound]]
*[[Bielde:flag of Germany.svg|20px]] [[Prenzlau]], [[Brandenbuurich]]

==Groote Suune un Dochtere fon Oamde==
* [[Henri Nannen]]
* [[Wolfgang Petersen]]
* [[Otto Waalkes]]
* [[Jacob Emden]]
* [[Ferydoon Zandi]]

==Ferbiendengen ätter buuten==
*[http://www.emden.de Website fon ju Meente]
*[http://www.emden.net/portal/html/extern/cam/cam_nojava.html Webcam gjucht ap dät (oolde) Räidhuus fon Oamde]

{{Läichsaksen}}

{{koördinaten|53_21_54_N_7_12_17_E_type:city_zoom:12_region:DE|53° 22' N, 7° 12' A}}
[[Kategorie:Oamde]]
[[Kategorie:Stääd in Läichsaksen]]

[[ar:إمدن]]
[[bg:Емден]]
[[ca:Emden]]
[[da:Emden]]
[[de:Emden]]
[[en:Emden]]
[[eo:Emden]]
[[es:Emden]]
[[et:Emden]]
[[fi:Emden]]
[[fr:Emden]]
[[he:אמדן]]
[[hr:Emden]]
[[id:Emden]]
[[it:Emden]]
[[ja:エムデン]]
[[lmo:Emden]]
[[nds:Emden]]
[[nds-nl:Emden]]
[[nn:Emden]]
[[pl:Emden]]
[[pt:Emden]]
[[ro:Emden]]
[[ru:Эмден (город в Германии)]]
[[sv:Emden]]
[[vo:Emden]]
[[zh:埃姆登]]
