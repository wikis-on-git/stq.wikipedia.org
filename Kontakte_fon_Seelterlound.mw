Do eerste Uurkunden wiese uus oarich goude '''Kontakte''' mäd [[Aastfräislound]]. Dät me oawers leeter do Foane wier hääbe wüül, kon deerap wai tjuude dät do oarich moor wäid wuuden wieren, fielicht truch ju fon dät [[Klaaster Langen]] in gratteren Uumfang tougong sätte [[Eedgreeuwe]]räi.

Ätter t Suude hääbe wie n Tjuugnis fon minner früntelke Ferhooldnisse, as 1376 do gemeene Buuren fon [[Schäddel]] betjuuge, hiere Roowtoage juun [[Lampeken]] in ''Merne'' ienstaale tou wollen (Engelke 260). ''Merne'' is wäil ''[[Marren]]'' bie [[Lindern]] (Rü8 Register, S. 347), uum 1800 noch ''Mornen'' (Lc6). In 1656 hat et, ju Schäddeler [[Meente]] af [[Säärke]] häd siet Moanskentoanken dän Roagentjaande in [[Grootenging]], uk bie Lindern (Wi437). Dät tjut wäil ap oolden Honnelskontakt wai; fielicht sunt jo do Seelter Jäild scheeldich weesen. So wäd uk ju Familie [[Blok]] in [[Hollen]] al 1403 un 1458 mäd dän [[Tjaanden]] tou [[Bäärsel]] beloand (Rü5.556 un 5.762). 
* Sjuch [[Literatuur uur Seelterlound|'''Literatuur''' uur Seelterlound]].
