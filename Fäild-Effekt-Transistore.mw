[[Bielde:Scheme of n-junction field-effect transistor de.svg|thumb|400px|Truchsnit fon n FET (JFET)]]
[[Bielde:FET cross section.png|thumb|300px|Truchsnit fon n MOSFET]]
Die '''Fäild-Effekt-Transistor''' is n Bauelement, dät ne [[Elektrizität|elektriske Sponnenge]] ferstäärkje kon.


== Prinzip ==

Wan me ne [[Dioden|PN-Barriere]] in ju Speergjuchte sät, dan äntstoant in dät Hoolichlaiter-Materioal ne Loage sunner [[Hoolichlaitere|Leedengsdreegere]], ju sonaamde Speerloage (feräärmde Loage). In sun Loage is also neen Laitenge.


== FET ==

Dät Effekt wäd ferwoand in dän Fäild-Effekt-Transistor (FET). Die FET is faktisk n gjucht tänne Steeuwe [[Hoolichlaitere|Hoolichlaiter]]-Materioal, mäd ap älke Eende n Kontakt: ju '''Source''' (Wälle) (S) un die '''Drain''' (Ouflus) (D) naamd. Hoolwais twiske do Kontakte sit ap älke Siede n PN-barriere mäd n Ansluutenge: dät '''Gate''' (ju Poute) (G). 

Gewöönelk läite do Speerloagen fon dät Gate ne fräie Ruumte, sodät twiske Source un Drain n Stroom loope kon. Wäd oawers ap dät Gate ne Sponnenge in de Speergjuchte sät, dan wäide do Speerloagen tjukker, uum sik bie ne bestimde Sponnenge tou berüürjen. Dan kon twiske Source un Drain also naan Stroom moor loope. Ap ju Wiese kon die Drain-Stroom gjucht stäärk truch ju Gate-Sponnenge be-ienflouded wäide.


== Naan Stroom ==

Gans Wichtich is, dät ap ju Gate-Barriere altied ne Sponnenge in ju Speergjuchte stoant, wiertruch dät Gate in Prinzip neen Stroom houget. Dät is fuul gunstiger as bie dän gewöönelken [[Transistore|Transistor]], deeruum dät ju Basis deer altied wät Stroom nöödich häd.


== IGFET ==

Deeruum dät bie disse "Speerloage-FET" af JFET (ängelsk "junction FET") altied noch wät Speerstroom truch ju Gate-Barriere lapt, is uk noch n uur Soarte FET uutfuunen. Deer sit twiske ju Gate-Ansluutenge un ju Gate-Barriere ne tänne Isolations-Platte, mäd as Foulge dät wuddelk goarnaan Gliekstroom lapt. Dät is die "isolierde Gate-FET" af IGFET, in ne bestimde Uutfierenge uk wäil MOSFET (Metall-Oxyd-FET).

Foar do Schaltbielden kiekje bie [[Transistore|Transistore]].

[[Kategorie:Physik]]

[[ar:مقحل حقلي]]
[[be:Палявы транзістар]]
[[be-x-old:Палявы транзыстар]]
[[bg:Полеви транзистор]]
[[ca:Transistor d'efecte camp]]
[[cs:Unipolární tranzistor]]
[[da:Felteffekttransistor]]
[[de:Feldeffekttransistor]]
[[en:Field-effect transistor]]
[[es:Transistor de efecto campo]]
[[et:Väljatransistor]]
[[fa:ترانزیستور اثر میدان]]
[[fi:Kanavatransistori]]
[[fr:Transistor à effet de champ]]
[[ja:電界効果トランジスタ]]
[[ko:전계효과 트랜지스터]]
[[lt:Lauko tranzistorius]]
[[lv:Lauktranzistors]]
[[mk:Транзистор со ефект на поле]]
[[nl:Veldeffecttransistor]]
[[pl:Tranzystor polowy]]
[[pt:Transistor de efeito de campo]]
[[ru:Полевой транзистор]]
[[sl:Tranzistor na poljski pojav]]
[[sv:Fälteffekttransistor]]
[[uk:Польовий транзистор]]
[[zh:场效应管]]
