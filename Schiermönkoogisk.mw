Dät '''Schiermönkoogisk''' is ne fräiske Ailoundedialekt ap dät ailound [[Schiermönkooge]]. 

==Spreekertaal==
Dät Schiermönkoogisk is ne litje Dialekt fon dät [[Wäästfräisk]]. Et rakt Däälich uungefeer 50 Ljuude do de Sproake baale konne (2000). Allerdings mout me uk kweede dät [[Els Perdok]], ju Schrieuwster fon dät Woudebouk Niederloundisk-Schiermönkoogisk, in 2001 noch uungefeer 120 Moanske täld häd do de Sproake baale konne (Ljouwerter Krante, 2. April 2001). 

Do maaste Ljuude do de skiermönkoogiske Sproake baale konne sunt oolde Ljuude un dät Taal baalere minderet ou. Et rakt ap dät Ailound bloot een Familie wier ju Sproake baald wäd. Et rakt oaber Kurse um ju Sproake tou leeren; in 2001 hääbe twintich Ljuude dät moaked.  

==Woudeliesten==
In 1968 publizierte dän Fryske Akadamy ju ''Wezzenlist'' (Woudelieste) fon dät Schiermönkoogisk fon [[Douwe Fokkema]]. In 2001 publizierte '''t Heer en Feer'' dät Woudebouk Niederloundisk-Schiermönkoogisk fon Els Perdok. In 2002 publizierte dän Fryske Akademy n Woudebouk Niederloundisk-Schiermönkoogisk mäd trüütichduusend Woude.

==Oaineskuppe==

Et rakt monnelke un wieuwelke [[Foarwoud]]e in dät Schiermönkoogisk un is deermäd ännelk oun dät [[Seeltersk|Seelterfräisk]]. Dät [[Geslächtswoud]] is ännelk oun dät [[Wäästfräisk]].

[[Kategorie:Fräislound]]

[[fy:Skiermûntseagersk]]
[[nl:Schiermonnikoogs]]
