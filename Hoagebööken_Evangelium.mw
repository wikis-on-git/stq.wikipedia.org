''Disse Löägengeschichte wuud bie Fästmäile ätter ju Evangeliummelodie loangsoam soangen.''

'''Hoagebööken Evangelium''' secundum Wurmploug<br>

:Deer bääte dät Osterwold waas n Buur,
:Die hiede träi Suune.
:Die eene hiet Juust, die twäide hiet Knuust,
:Die trääde Jan Berend Wänt.

:Die eene waas bliend, die twäide waas lom,
:Die trääde splinter-bloot-noakend.

:Do geenen aal Träi ap de Jaacht,
:Die Bliende schoot n Hoase, die Lomme greep ne,
:Die Noakende statte ne in n Bouse.

:Do geenen jo noch n bitsken fääre,
:Do koomen jo bie n groot Woater,
:Un bie dät Woater liegen tjo Schiepe,
:Dät eene waas läk, dät uur waas gebräk,
:In dät trääde waas goarnaan Boudem oane.

:Un wier goarnaan Boudem oane waas,
:Deer geenen alle träi in sitte,
:Die eene fersoank, die uur ferdroank,
:Die trääde koom goarnit wier.

:Un die goarnit wierkoom,
:Die koom bie n grooten Woold.
:Un in dän groote Woold
:Deer stuud ne groote Säärke.

:Un in de groote Säärke,
:Deer stuud n holtenen Pastoor
:Un n buskboomnen Köäster,
:Do deelden dät Wäiwoater mäd n Knäppel uut.

:Glukseelich is die Mon,
:Die dät Wäiwoater äntloope kon.

Ätter [[Literatuur_uur_Seelterlound_2|Strackerjann]] 2:297f.


== Ferbiendengen ätter buuten ==

* [http://www.zeno.org/Literatur/M/Strackerjan,+Ludwig/Sagen/Aberglaube+und+Sagen+aus+dem+Herzogtum+Oldenburg/Zweiter+Band/Viertes+Buch/617.+Hageb%C3%B6ken+Evangelium Zeno]


[[Kategorie:Foulksfertälstere]]
