Eer as do Transistore un Hoolichlaiter-Dioden roate dät Elektrone-Röire. Foar eenige Speziel-Anweendengen wäide do noch bruukt.

Die eenfachste is ju ''Diode'', ju der in Prinzip bestoant uut ne Gloilaampe mäd ne apaate Platte deeroane - ju Anode. Die glöinige Gloiträid soant [[Stroom - Laistenge - Energie|Elektrone]] uut, do truch ju Anode apfangd wäide. Ju (koolde) Anode kon neen Elektrone uutseende un also kon die Stroom man een Kaante uut loope.

Ferstäärkje kon mäd ne ''Triode''. Ju häd twiske Anode un Gloiträid n Roster ("Gitter") wiermäd die Anodenstroom be-ienflouded wäide kon. Uum die Ienfloud fon ju Anode litjer tou moakjen, kon twiske Roster un Anode noch n Schiermroster stoald wäide un so kricht me: ju ''Tetrode''. Do lääste Elektrone-Röire hieden twiske Schiermroster un Anode noch n Brämsroster montierd; do hieten dan: ju ''Pentode''.

[[Category:Seeltersk-test]]
