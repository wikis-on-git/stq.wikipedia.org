N '''Elektron''' is n gans littik [[Elementar-Paat]], wät heert tou n [[Atom]] of sik fräi in ju Ruumte befint. Wan dät sik in ju Ruumte befint, fäilt dät (juust as een [[Ion]]) Ienfloud fon n [[elektrisk Fäild]] un wan dät bewääget in n [[magnetisk Fäild]] uk Ienfloud deerfon. Dät Woud Elektron äntstamt dät griechiske Woud  &epsilon;&lambda;&epsilon;&kappa;&tau;&rho;&omicron;&nu; foar [[Bernsteen]], deeruum dät Bernsteen elektrisk leeden wäd, wan dät wrieuwen wäd mäd n Douk..

==Struktuur fon dät Atom==
[[Atom]]e bestounde ätter [[Ernest Rutherford|Rutherfords]] Atommodel uut n positiv leedenen [[Atomkääden]], wier uumetou glieke fuul negativ leedene Elektrone traale, as dät positiv leedene [[Proton]]e rakt in dän Kääden. Do Protone un [[Neutron]]e in dän Kääden fon dät Atom änthoolde bolde ju ganse Masse fon n Atom. Do sunt 1800 moal swarre as n Elektron.

==Määrkmoale fon n Elektron==
N Elektron is n [[Elementar-Paat]] mäd [[Spin]] 1/2, un is also n [[Fermion]], as uk n [[Proton]], n [[Neutron]] un n [[Positron]]. N [[Antimaterie|Antipaat]] fon n Elektron hat [[Positron]]. So wied me weet häd n Elektron neen innere Struktuur.

Dät Elektron häd ne negative Leedenge gliek as dät [[elementäre Leedenge|elementäre Leedengskwantum]] e (1,6022×10<sup>-19</sup> [[Coulomb]]), toueerst meeten fon [[Robert Andrews Millikan]] mäd sien [[Millikan-Fersäik|Ouljedruppe-Experiment]]. Elektriske Leedengen konnen bloot foarkuume in dat Fuulfache fon 1 e.

Ju [[Rauemasse]] fon dät Elektron is 9,109534×10<sup>-31</sup> kg, wät 1/1836<sup>e</sup> is fon ju Masse fon n Proton un wät uureenstimt mäd ne [[Raue-Energie]] fon 511,007 keV.

Ju [[Elektronekonfiguration]] bestimt in hooge Mäite dät chemiske Ferhoolden fon n Atom.

==Klassifikation fon dät Elektron: Lepton un eerste Generation==
Dät Elektron heert tou ju Klasse fon do [[Lepton]]e. Dät rakt säks Leptone, älk mäd n [[Antimaterie|Antipaat]] (sjuch Toafel).

{| class="prettytable"
!colspan="4"|Elementar-Paate
|rowspan="8"|&nbsp;
!colspan="4"|Antipaate
|-
! '''Noome'''
! '''Symbol'''
! '''[[Elektriske Leedenge|Leedenge]]'''
! '''[[Masse]] (M[[Elektronvolt|eV]]/c²)'''
! '''Noome'''
! '''Symbol'''
! '''Leedenge'''
! '''Masse (MeV/c²)'''
|-
|'''Elektron'''||<math>e^-</math>||-1||0,511
|[[Positron]]||<math>e^+</math>||+1||0,511
|-
|Elektron [[Neutrino]]||<math>\nu_e</math>||0||<0,0000025
|Elektron Antineutrino||<math>\overline{\nu_e}</math>||0||<0,0000025
|-
|[[Muon]]||<math>\mu^-</math>||-1||105,6
|Antimuon||<math>\mu^+</math>||+1||105,6
|-
|Muon Neutrino||<math>\nu_\mu</math>||0||<0,170
|Muon Antineutrino||<math>\overline{\nu_\mu}</math>||0||<0,170
|-
|[[Tauon]]||<math>\tau^-</math>||-1||1777
|Antitauon||<math>\tau^+</math>||+1||1777
|-
|Tauon Neutrino||<math>\nu_\tau</math>||0||<18
|Tauon Antineutrino||<math>\overline{\nu_\tau}</math>||0||<18
|}

Elektrone heere tou ju eerste Generation of Familie, dät hat: jo heere tou ju sichtboare Familie. Do Elementar-Paate fon ju twäide un ju trääde Generation sunt instabil: sjuch [[Standardmodel]].

==Elektrone in n Atom==
In n Atom kon n Elektron bloot in bestimde Gebiete un mäd ne bestimde Energie <math>E_n</math> uum dän Atomkääden tou bewäägje; ju Taal ''n'' hat ju [[Haudquantumtaal]]. Foar n=1 befint dät Elektron sik in dän Gruundtoustand, foar n>1 befint dät sik in n [[anräägeden Toustand]]. Die Wäid fon ''n'' kon bloot n Ganstaal weese. Do toulätte Toustanden wäide diskrete Energieniveaus naamd. 

== Uurige Määrkmoale ==
; Spektroallienjen : Deeruum dät n Elektron in n Atom bloot bestimde Energieniveaus hääbe kon, kricht me bie Uurgong twiske do Energieniveaus Emission of Absorption fon Lucht, wierfon ju Woogelaangte direkt proportionoal is mäd dät [[Planckske Wierkengsquantum]] ''h'' un ju [[Luchtgauegaid]] ''c'': [[Spektroallienje]]n, dät [[Atomspektrum]]

; Elektriske Laitenge: Wan truch n Ienfloud fon buuten n Elektron loos kumt fon dän Atoomkääden un also fräi bewäägje kon, wäd dät n Laitengselektron of n fräi Elektron naamd. Sun fräi Elektron kon biedreege tou ju  [[elektriske Laitenge]]. Disse Laitengselektrone sunt do Dreegere (Leedengsdreegere) fon dän elektriske Stroom. Sjuch [[Elektroneröire]]n.

; Energiebeend : Elektrone fiende sik ap bestimde Energieniveaus binne n Atom. Binne Moleküle of Fääststoffe konnen disse Energieniveaus gjucht ticht juunnunner lääse un gunge do uur in aan [[Energiebeend]].

; Valenzbeend : Dät hoochste mäd Elektrone besätte Energieniveau fon n Atom naamt me dän [[Valenzbeend]]. Dit Energieniveau wäd uk ju HOMO (Highest Occupied Molecular Orbital) naamd. 

; Laitengsbeend : Dät läichste nit besätte Energieniveau naamt me ju LUMO (Lowest Unoccupied Molecular Orbital). Deeruum dät n Elektron, wät in dissen Beend kumt, relativ fier fon dän Kääden oawe is, kon sun Elektron eenfach dät Atom wier ferläite: sukke Elektronen fersuurgje ju elektriske Laitenge. Sun MO mäd een of moor Elektrone wäd deeruum [[Laitengsbeend]] naamd.

; Ferbeedene Zone : Ju Ruumte twiske dän [[Laitengsbeend]] un dän [[Valenzbeend]] is ne ferbeedene Zone of Beendoustand. Bie Laitere rakt dät neen ferbeedene Zone, of is die [[Beendoustand]] so littik, dät Elektrone fon dän Valenzbeend uurspringe konnen ätter dän Laitengsbeend. Sukke Elektrone konnen dan deelnieme an ju Laitenge.

; Isolator : Die Juundeel fon Laiter. N [[Isolator]] is n Stof wieroun naan elektrisken Stroom loope kon. In n Isolator rakt dät also neen fräie Elektrone. Do Bewäägengen fon do Elektrone in n Isolator zijn begränsed in hiere Atom. Dät rakt glieke fuul Elektrone as Energieniveaus, wiertruch do Elektrone man bloot hier Steede wikselje konnen. Truch ne Steedewikselelenge fon Elektrone annert sik niks an dät Energieniveau, deeruum dät aal Elektrone dänsälge Energiewäid hääbe. Bie n [[elektrisk Fäild]] konnen bloot do Boane n bitje ferschuuwe. 

; Laiter : Die Juundeel fon Isolator. In [[Laiter]]e konnen do Elektrone sik fräi bewäagje. Wan do Elektrone in dän Laiter, toun Biespil n koopernen Träid, truchnunner nuumen in ne bestimde Gjuchte gunge, spräkt me fon elektrisken Stroom in dän Laiter.

; Hoolichlaiter : Bie n [[Hoolichlaiter]] is ju Grööte fon dän Beendoustand fon jusälge Gröötenoardnenge as ju [[thermiske Energie]]. Hiertruch is dät foar Elektronen bietiede muugelk uur tou springen fon dän Valenzbeend ätter dän Laitengsbeend, wiertruch sukke Materioale in gans scheene Foarm ne gjucht litje Laitenge apwiese. 

; Statiske Elektrizität : [[Statiske Elektrizität]] äntstoant wan n Dingen moor of minner Elektrone änthalt as der nöödich sunt uum ju positive Leedenge fon do Protone in dän Kääden tou kompensierjen.

; Ione : Wan dät in n Atom moor of minner Elektrone rakt as ju Taal Protone in dän Kääden, dan is dät Atom leeden un dät hat dan n [[Ion]]. 

==Sjuch uk==
* [[Atomspektrum]]
* [[Betastroalenge]]
* [[Elektriske Laitenge]]
* [[Elektronefang]]
* [[Atommodel fon Bohr]]
* [[Spektroallienje]]n
* [[Standardmodel]]
* [[Superlaitenge]]

==Ferbiendengen ätter buuten==
* [http://www.dradio.de/dlf/sendungen/forschak/522821/ Elektron auf dem Prüfstand] – Untersuchungen, ob das Elektron ein Dipol aus positiver und negativer Ladung ist
* Matthias Gräbner: ''[http://www.heise.de/tp/r4/artikel/25/25773/1.html Identitätskrise bei Elektronen - und ihre Folgen.]'' in ''[[Telepolis]].'' 22.07.2007.

[[Kategorie:Kwantumphysik]]
[[Kategorie:Käädenphysik]]
[[Kategorie: Elementar-Paat]]

[[af:Elektron]]
[[ar:إلكترون]]
[[ast:Electrón]]
[[az:Elektron]]
[[bat-smg:Alektruons]]
[[bg:Електрон]]
[[bn:ইলেকট্রন]]
[[br:Elektron]]
[[bs:Elektron]]
[[bug:Elektron]]
[[ca:Electró]]
[[cs:Elektron]]
[[cv:Электрон]]
[[cy:Electron]]
[[da:Elektron]]
[[de:Elektron]]
[[el:Ηλεκτρόνιο]]
[[en:Electron]]
[[eo:Elektrono]]
[[es:Electrón]]
[[et:Elektron]]
[[eu:Elektroi]]
[[fa:الکترون]]
[[fi:Elektroni]]
[[fr:Électron]]
[[ga:Leictreon]]
[[gl:Electrón]]
[[he:אלקטרון]]
[[hi:विद्युद्णु]]
[[hr:Elektron]]
[[hu:Elektron]]
[[ia:Electron]]
[[id:Elektron]]
[[io:Elektrono]]
[[is:Rafeind]]
[[it:Elettrone]]
[[ja:電子]]
[[jbo:dutydikca kantu]]
[[ka:ელექტრონი]]
[[kn:ಎಲೆಕ್ಟ್ರಾನ್]]
[[ko:전자]]
[[ksh:Elektron]]
[[ku:Kareva]]
[[la:Electron]]
[[lmo:Elettron]]
[[ln:Eléktron]]
[[lt:Elektronas]]
[[lv:Elektrons]]
[[mk:Електрон]]
[[ml:ഇലക്ട്രോണ്‍]]
[[mn:Электрон]]
[[mr:विजाणू]]
[[ms:Elektron]]
[[my:အီလက်ထရွန်]]
[[nds:Elektron]]
[[nl:Elektron]]
[[nn:Elektron]]
[[no:Elektron]]
[[nov:Elektrone]]
[[oc:Electron]]
[[pl:Elektron]]
[[pt:Elétron]]
[[qu:Iliktrun]]
[[ro:Electron]]
[[ru:Электрон]]
[[scn:Elettroni]]
[[sd:برقيو]]
[[sh:Elektron]]
[[simple:Electron]]
[[sk:Elektrón]]
[[sl:Elektron]]
[[sq:Elektroni]]
[[sr:Електрон]]
[[su:Éléktron]]
[[sv:Elektron]]
[[sw:Elektroni]]
[[ta:எதிர்மின்னி]]
[[te:ఎలక్ట్రాన్]]
[[th:อิเล็กตรอน]]
[[tl:Elektron]]
[[tr:Elektron]]
[[uk:Електрон]]
[[ur:برقیہ]]
[[uz:Elektron]]
[[vec:Ełetron]]
[[vi:Điện tử]]
[[yo:Atanná]]
[[zh:电子]]
[[zh-min-nan:Tiān-chú]]
[[zh-yue:電子]]
