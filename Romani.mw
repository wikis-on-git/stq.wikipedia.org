Dät '''Romani''' is ju Sproake fon do [[Roma]], uk bekoand as “Zigeunere” un in Seelterlound sogoar as “Heeden”. Ätter wäkke Wietenskuppere schuul me sogoar fon “Sproaken” baale, deer do ferscheedene Stamme gans uunglieke [[Dialekt]]e baale.

Analyse fon dät Romani häd wiesd dät dät Früünd is tou Sproaken in Noud-[[India]] un  [[Pakistan]], as dät [[Hindi]] un foarallen dät [[Punjabi]]. Dät wäd ankieked as n stäärken Bewies uum dän geographiske Uursproang fon do Roma tou bestimmen, foarallen deeruum dät do Leenwoude in dät Romani dät muugelk moaakje, hiere Migration ätter dät Wääste tou foulgjen. Ne rezente Studie meent dät Romani Früünd is tou dät [[Singalesisk]]e.

Do maaste Roma hääbe an hiere Sproake fäästheelden, man säilden sunner uk ju Sproake tou leeren fon dät Lound wier jo ferbleeuwen, deer do maaste Stamme wäil loange Jiere of sogoar Jierhunnerte binne dätsälge Gestrich bleeuwen. Ju Sproake is fon Uursproang [[Indiske Sproaken}Indisk]], man häd [[Iraniske Sproaken|iraniske]], [[Armenisk|armeniske]], [[Griechisk]]e un [[Slawisk]]e Ienfloude unnergeen; do Stamme do der fääre looken, lieten hiere Sproake noch moor be-ienfloudje. Do Ienfloude gunge maasttieds fuul fääre as n groot Taal Leenwoude: so baale do Roma fon dän Balkan Dialekte, do der noch aal oachte [[Fal]]le fon dät [[Sanskrit]] bewoard hääbe. Dät waas muugelk truch ju stäärke [[Beegenge]] in do slawiske Sproaken, man do Roma uut do Karpaten, do der ieuwenske hiere oaine Sproake maast [[Düütsk|düütsk]] leerden, dät maaste fon do Falle faale lät. Deeruum konnen fuul Roma sik enunner nit ferstounde.   

Eerste in do lääste Tiede sunt do ounfangd mäd dät oafte apschrieuwen un standoardisierjen fon dät Romani. Hiertruch sjucht dät uut, dät do maaste Dialekte tou moorere Sproaken uutkristallisierje wollen.

==Literatuur==
* Gray, RD; Atkinson, QD (2003). "Language-tree divergence times support the Anatolian theory of Indo-European origin." ''[[Nature]].'' '''426''', 435-439. [http://www.psych.auckland.ac.nz/psych/research/Evolution/Gray%26Atkinson2003.pdf]

== Ferbiendengen ätter buuten ==
* [[:rmy:|Wikipedia in Romani]]

[[ar:لغة رومنية]]
[[ast:Romaní]]
[[br:Romeg]]
[[bs:Romski jezik]]
[[ca:Romaní (llengua)]]
[[cs:Romština]]
[[cy:Romani]]
[[da:Romani]]
[[de:Romani]]
[[en:Romany language]]
[[eo:Cigana lingvo]]
[[es:Romaní]]
[[eu:Romani]]
[[fi:Romanin kieli]]
[[fr:Romani]]
[[hi:रोमानी भाषा]]
[[hr:Romski jezik]]
[[it:Lingua romaní]]
[[ja:ロマ語]]
[[ko:로마어]]
[[kw:Romek]]
[[lt:Čigonų kalba]]
[[mr:रोमानी भाषा]]
[[nds:Romani]]
[[ne:रोमानी]]
[[new:रोमानी भाषा]]
[[nl:Romaní]]
[[nn:Romanés]]
[[no:Romanes]]
[[pl:Język romski]]
[[pt:Romani]]
[[rmy:Romani chib]]
[[ro:Limba ţigănească]]
[[ru:Цыганский язык]]
[[simple:Romani language]]
[[sk:Rómčina]]
[[sr:Ромски језик]]
[[sv:Romani]]
[[tr:Çingene Dili]]
[[uk:Циганська мова]]
[[zh:罗姆语]]
