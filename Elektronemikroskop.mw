[[Image:SEM chamber1.JPG|thumb|right|REM mäd eepene Probekoomere]]
[[Image:Ant SEM.jpg|thumb|right|REM-Bielde fon ne Miegelke. Ju groote Schäärptedjupte moaket, dät wie dän ganse Kop tougliek sjo konnen.]] 

Dät '''Elektronemikroskop''' (de. ''Elektronenmikroskop'') is ne Reewe, ju me bruukt uum mäd Hälpe fon [[Elektrone|Elektrone]] Dingere tou bekiekjen, do der tou littik sunt foar n optisk [[Mikroskop|Mikroskop]] (also litjer as sun hoolwe [[Laangtemäite|Mikron]]).

Dät rakt moorere Soarten, t.B.:
* Dät '''Transmissionselektronemikroskop''' (TEM). Deerbie Wäide do Elektrone truch ne tän sliepede Schieuwe fon ju tou bekiekjende Materioalprobe scheeten un dan projektierd ap ne fluoreszierende Platte, so dät me se sjo kon. Do Bielden konnen photographisk fäästlaid wäide.

* Dät '''Rasterelektronemikroskop''' (REM), ängelsk Scanning Electron Microscope (SEM). Deerbie wäd dät Materioal ätter n Raster outaasted fon n fienen Elektronestroal. Do reflektierde Elektrone wäide apfoangen un dän eene Punkt ätter dän uur fäästlaid in ne Bielde. Fergratterenge bit 100.000 Moal is muugelk, mäd n aplöösend Fermuugen fon sowät een [[Laangtemäite|Nanometer]]. Weegen dän fiene Stroal is ju Schäärptedjupte gjucht groot, wiertruch oafte n 3D-Effekt äntstoant. Ju Gauegaidssponnenge bedrächt twiske 100V un 30 kV, wierbie ju Lääste gans fiene Bielden rakt, man dät Materioal uk moor stukken moaket. Foarallen bie organiske Materioale bruukt me deeruum ljauer läigere Sponnengen.
Foar REM houget ju Materioalprobe eerste nit slieped tou wäiden un deerfoar is dät ne fuul mäkkelker Methode as TEM. Bloot houget ju Luft ut ju  Probekoomere pumped tou wäiden, dan dät Elektron kon sik bloot in Vakuum (ne luftloose Ruumte) fräi bewäägje. In n Rasterelektronemikroskop konnen uk Analysemethoden truchfierd wäide as [[Auger-Elektrone-Spektroskopie (AES)|Auger-Elektrone-Spektroskopie (AES)]] un [[Sekundär-Ione-Massen-Spektroskopie (SIMS)|Sekundär-Ione-Massen-Spektroskopie (SIMS)]]

[[Kategorie:Physik]]
[[Kategorie:Analyse]]
[[Kategorie:Elektronik]]
[[Kategorie:Optik]]


[[ca:Microscopi electrònic]]
[[cs:Elektronový mikroskop]]
[[da:Elektronmikroskop]]
[[de:Elektronenmikroskop]]
[[en:Electron microscope]]
[[eo:Elektrona mikroskopo]]
[[es:Microscopio electrónico]]
[[fa:میکروسکوپ الکترونی]]
[[fi:Elektronimikroskooppi]]
[[fr:Microscope électronique]]
[[gl:Microscopio electrónico]]
[[he:מיקרוסקופ אלקטרוני]]
[[hr:Elektronski mikroskop]]
[[ja:電子顕微鏡]]
[[ms:Mikroskop elektron]]
[[nl:Elektronenmicroscopie]]
[[no:Elektronmikroskop]]
[[pl:Mikroskop elektronowy]]
[[pt:Microscópio eletrônico]]
[[ru:Электронный микроскоп]]
[[simple:Electron microscope]]
[[sv:Elektronmikroskop]]
[[ta:இலத்திரன் நுண்நோக்கி]]
[[vi:Kính hiển vi điện tử]]
[[zh:電子顯微鏡]]
