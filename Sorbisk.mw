{{GalerieArtikkel}}
Dät '''Sorbiske''' (dt. ''Sorbisch'') is ne [[Slawisk|wääst-slawiske]] [[Sproake|Sproake]], ju der boald wäd in ju [[Lausitz]] (''Łužica''), n Gestrich in dät Aaste fon [[Sachsen |Sachsen]] (''Sakska'') un dät Suudaaste fon [[Brandenburg|Brandenburg]] (''Bramborska''). Do [[Sorbe]] wuuden fröier, juust as do [[Kärnten|kärntner]] [[Slowene]] un uur [[Slawiske volkeren|slawiske]] Minnerhaide, wäil as ''Wenden'' betitteld. Die Noome wäd däälich as belaidigjend betrachted.

[[Image:Bautzen Ortschild.jpg|thumb|right|Twosproakich Noomeschild fon [[Bautzen (Stääd)|Bautzen]]]]
[[Image:Bible (Serbski).jpg|thumb|right|Twosproakich Tittelblääd fon ju eerste fulboodige (evangeliske!) Bibeluursättenge in ju hooch-sorbiske Sproake uut 1728]]

== Gliederenge ==
Dät Sorbiske, wat sun 50.000 Baalere häd, wäd iendeeld in two Varianten: Hoochsorbisk un Läichsorbisk Dät Hoochsorbiske, wät bie wieden do maaste Baalere häd, wäd boald uum ju Stääd [[Bautzen (Stääd)|Bautzen]] (''Budyšin'') tou, dät Läichsorbiske uum [[Cottbus|Cottbus]] (''Chośebuz'') tou. Do bee Stääde sunt dan uk do kulturelle Zentren foar do Sorbe, wan do Baalere fon dät Sorbiske uk juust in do uumetou lääsende Täärpe woonje un nit in do Stääde sälwen.

Fergliekstabelle fon Sproaken:

{| border="0" cellpadding="3" cellspacing="3" style="margin-left:1em"
! Seeltersk
! Hoochsorbisk
! Läichsorbisk
! Poolsk
! Tschechisk
! Rusk
|---- |- bgcolor="gainsboro"
! Äiwend
! wječor              
! wjacor
! wieczór
! večer 
! večer            
|---- |- bgcolor="gainsboro"
! Bruur
! bratr
! bratš
! brat
! bratr 
! brat
|---- |- bgcolor="gainsboro"
! Dai
! dźeń
! źeń
! dzień 
! den
! den
|---- |- bgcolor="gainsboro"
! Hounde
! ruka
! ruka
! ręka
! ruka
! ruka
|---- |- bgcolor="gainsboro"
! Häärst
! nazyma
! nazymje
! jesień
! podzim
! osen
|---- |- bgcolor="gainsboro"
! Snee
! sněh
! sněg
! śnieg 
! sníh 
! sneg
|---- |- bgcolor="gainsboro"
! Suumer
! lěćo
! lěśe
! lato
! léto  
! leto
|---- |- bgcolor="gainsboro"
! Suster
! sotra
! sotša
! siostra
! sestra
! sestra
|---- |- bgcolor="gainsboro"
! Fisk
! ryba
! ryba
! ryba
! ryba
! ryba
|---- |- bgcolor="gainsboro"
! Fjuur
! woheń 
! wogeń
! ogień
! oheň
! ogon
|---- |- bgcolor="gainsboro"
! Woater
! woda
! woda
! woda
! voda
! voda
|---- |- bgcolor="gainsboro"
! Wiend
! wětřik, wětr 
! wětš
! wiatr
! vítr 
! veter
|---- |- bgcolor="gainsboro"
! Winter
! zyma
! zymje
! zima
! zima
! zima
|}

== Geschichte ==
Do eerste schrieuwene sorbiske Texte datierje uut dät [[16. Jierhunnert|säkstienste Jierhunnert]]. Bee sorbiske Sproaken hääbe älk ne oaine Schrieuwwiese. Sorbisk en [[Slowenisk]] sunt -  touhoope mäd dät Noudfräiske - do eensichste Europäiske Sproaken, do dän ''Dual'' (twofach) noch ieuwenske dän Singular un Plural aktiv anweende. Dät Hoochsorbiske is wät moor dät [[Tschechiske]] äänelk un dät Läichsorbiske dät [[Polniske]]. Do Sorben un do Polen woonje uurigens eerste siet dät Eende fon dän [[twäiden Waareldkriech]] tichte bienunner. 


== Stoatus ==
Ju foarhärskjende Sproake in dät Woongestrich fon do Sorben is däälich dät [[Düütske]]. Dät Düütske häd dät Sorbiske un uur slawiske Sproaken aal fääre tourääch troangen. Fröier wuuden in groote Deele fon aastelk Düütsklound slawiske Sproaken boald, toun Biespil sogoar uum Lüchow in [[Niedersachsen]] tou. Fuul Stäädenoomen tjuuge deer noch fon, as [[Berlin]], [[Chemnitz]] un [[Dresden]] (''Drježdźany'').
[[Image:Sorben.jpeg|thumb|right|300px|Wier do Sorben woonje]]
Do Sorben in Sachsen hoolde, mee truch dän touhoope biendende Faktor fon ju katoolske Religion, gjucht stäärk touhoope. Dät moaket dät die Taal fon Baalere fon ju litje Sproake relativ stabil is.

In ju [[Düütske Demokatiske Republik|DDR]]-Tied goolten do Sorben as Schaufinster foar ju ''Minnerhaidefrüntelkhaid'' fon dät [[Kommunismus|kommunistiske]] Regime. Sorbiske Kultuurmanifestatione kreegen ruum finanzielle Unnerstutsenge. So häd ju litje sorbiske Sälskup Ferföigenge uur n oainen Rundfunkseender, Saitengen un Tiedschrifte in ju oaine Sproake un wäkke sorbisksproakige of [[twosproakigen Unnergjucht|twosproakige]] Schoulen. 

As zentrale kulturelle Instanz fungiert ju sonaamde [[Domowina]]. Wan uk in ju Stääd [[Bautzen |Bautzen]] min Sorbisk boald wäd, is dät Sorbiske apfaalend deer, ap Sträitenschildere, ap Winkele un sogoar in wäkke Winkele ap Priessäädele en Kassenschiene. Ju Düütske Regierenge häd dät Sorbiske amtelk as [[Minnerhaidssproake]] anärkoand un truch dät Unnerschrieuwen un Ratifizierjen fon ju [[Europäiske Charta fon do Regionoal- of Minnerhaidesproaken]] ju Ferplichtenge uurnuumen, dät Sorbiske tou beschutsjen un tou äntwikkeljen.

Do Sorbiske WITAJ (''wäilkuumen'')-Bäidenstuune luuke buute sorbisksproakige uk fuul düütsksproakige Schoulkere. Ätter dät Foulgjen fon ne twosproakige of ne sorbisksproakige Foulksschoule konnen Schoulkere tougjuchte ap dät Sorbiske Gymnasium in Bautzen (''Budyšin'') of ap do sorbiske ''Middelschoulen'' in Radibor (''Radwor'') en Bautzen. Ne sorbisksproakige Hoochschoule rakt dät nit. Me kon je daach in Leipzig (''Lipsk'') n Universitätsstudium ''Sorabistik'' nieme.

== Bruunkoole-Gewinnenge ==

N uur Äärwe uut ju DDR-Tied is ju [[Bruunkoole-Gewinnenge]], wierfoar al ferscheedene sorbiske Täärpe wieke moasten. Dät Uutnunnerfaalen fon do sorbisksproakige Gemeenskuppe, do der ätter dät twoangmäitige Uumeluuken oafte ferstraid uur de Geegend lieuwje, bildet n Gefoor foar ju Funktion fon dät Sorbiske as Ferkierssproake ap dät Lound. Ätter ju [[Weende (DDR)|Weende]] is ju Bruunkoolegewinnenge eenfach fääre geen. Trots massenhafte Proteste is uum [[2000]] dät Täärp [[Horno]] rüümed uum bit ap dät lääste Huus oubreeken tou wäiden uum ju Bruunkoole-Industrie Plats tou moakjen.

== Ferbiendengen ätter buuten ==
* {{Wikipedia|hsb|Hoochsorbisk}}
* {{Wikipedia|dsb|Läichsorbisk}} (326 Artikkele ap 3.11.07)
* [http://www.serbski-institut.de/edi/wucbnica/index.html On-line Kurs Buppe-Sorbisk]. Ap bääste ienstaale ap Ansicht-Schriftarten-Osteuropäisch ISO.
* [http://www.sorben.com/ski/site/docs/german/index.htm Stiftenge foar dät sorbiske Foulk]
* [http://www.serbski-institut.de Sorbisk Institut]

[[Kategorie:Sproaken]]
[[Kategorie:Wäästslawiske Sproaken]]

[[af:Sorbies]]
[[ast:Sorbiu]]
[[bat-smg:Suorbu kalba]]
[[be-x-old:Сорбскія мовы]]
[[bg:Лужишки езици]]
[[br:Sorabeg]]
[[ca:Sòrab]]
[[cs:Lužická srbština]]
[[da:Vendisk]]
[[de:Sorbische Sprachen]]
[[el:Σορβικές γλώσσες]]
[[en:Sorbian languages]]
[[eo:Soraba lingvo]]
[[es:Lenguas sorbias]]
[[fi:Sorbi]]
[[fr:Sorabe]]
[[fy:Sorbysk]]
[[ga:Soirbis]]
[[gd:Sorbais]]
[[gl:Lingua sorabia]]
[[he:שפות סורביות]]
[[hr:Lužičkosrpski jezici]]
[[hsb:Serbšćina]]
[[id:Bahasa Sorbia]]
[[it:Lingue lusaziane]]
[[ja:ソルブ語]]
[[ka:სორბული ენა]]
[[ko:소르브어]]
[[la:Linguae Sorabicae]]
[[li:Sorbisch]]
[[nds:Sorbsch]]
[[nl:Sorbisch]]
[[no:Sorbisk språk]]
[[oc:Sorab]]
[[pl:Języki łużyckie]]
[[pt:Línguas sorábias]]
[[ro:Limbi sorabe]]
[[ru:Лужицкие языки]]
[[se:Sorbigiella]]
[[simple:Sorbian language]]
[[sk:Lužické jazyky]]
[[sl:Lužiščina]]
[[sr:Лужичкосрпски језик]]
[[sv:Sorbiska]]
[[tr:Sorb dili]]
[[uk:Лужицькі мови]]
[[zh:索布语]]
