{| border="1" cellspacing="0" style="float:right;margin-left:0.5em"
! align="center" bgcolor="#6B8E23" | Doarne
|- 
| align="center" | [[Image:Vespa crabro szerszen.jpg|300px|Doarne]] <br><small>Doarne ''(Vespa crabro)''</small>
|- 
! align="center" bgcolor="#6B8E23" | '''Systematik'''
|- 
|
{| border="0"
|- 
| ''Familie:'' || Häspen-Äänelke ''(Vespidae)''
|- 
| ''Unnerfamilie:'' || Äächte Häspen ''(Vespinae)''
|- 
| ''Sleek:'' || ''Vespa''
|- 
| ''Oard:'' || Doarne ''(Vespa crabro)''
|}
|}
Juu '''Doarne''' af '''Doddene''' ''(Vespa crabro)'' is  ne groote Oard fon Häspe un heert also tou doo [[Insekte]]. Dät rakt moorere Unneroarden in disse Oard. Juu Doarne is in fuul Geegende gans säilden un stoant deer unner Natuurschuts. 

== Määrkmoale ==
[[Image:0706Hornissenkopf.JPG|thumb|left|100px|N Kop ''(Caput)'' fon ne Doarne.]][[Image:0706Hornissenstachel.JPG|thumb|left|100px|Die Stiekel fon juu Doarne.]]
Juu Doarne sjucht uut as ne gans normoale Häspe uk, man mäd ne Loangte fon 18-35 mm is juu besunners groot. Juu monnelke Doarne is mäd bit tou 23 mm litjer as dät Wieuwke mäd mäd bit tou 35 mm.Dät Kop-Schild fon juu Doarne (n Schild ap dän Kop (''Caput''), unner juu Stierne). Die Räst fon dän Kop un ook fon dän ''Thorax'' (Brustousnied fon n Insekt) is swott un rood. Ook dät ''Abdomen'' (Bääterdeel fon n Insekt) häd n litjen rooden Deel, die Räst derfon is swott un jeel strieped.
Gjuchts un links sjucht me doo groote Facettenoogene, ap ju Stierne tjo Punktoogene, in juu Midde sunt doo Fäilere anwoaksen un deerunner is dät jeele Kopschild.
Juu Doarne häd, as die Nome (fergliek him mäd dät Düütske Woud "Dorn" foar "Stiekel", wät woarschienelk [[Etymologie|etymologisk]] früünd is), n Stiekel. 500 bit 1000 Stääke sunt gefoarelk foar normoale Moanskene. Ne Doarne stat ook nit gliek, man moaket n Fluchtfersäik, bloot, wan juu nit fluchtje kon af wan me dät Nääst fernäile wol, is dät gans normoal, dät juu stat.

== Gemeenskup fon doo Doarnen ==
Doarnen lieuwje, as [[Ieme|Iemen]] ook, in ne Gemeenskup. Gnau as ook bie doo Iemen wäd disse Gemeenskup fon ne Muur, juu aal doo Oaiere lait, gruundet. Doo Moaden woakse ook in Moarten, doo oawers nit uut Woaks, man uut ne Oard "Papier" moaked sunt. Man Huunich kon me nit fon Doarnen gewinne, wült joo hiere Moaden nit mäd Huunich, man mäd litje Insekte un Spinnen fodderje.
<gallery>
Image:0706Hornissenei.JPG|Dät Oai
Image:Vespa crabro nest detail1.jpg|Doo Moarten fon ne Doarne
Bielde:Hornisse schluepft.jpg|Ne litje Doarne kumt uut ne Moarte
Image:Vespa crabro nest full.jpg|N Doarnennääst
</gallery>

== Wällen ==
*Heiko Bellmann: ''Welches Insekt ist das?'' Franckh-Kosmos, Stuttgart 2005, ISBN 3-440-09874-5
*Gerd Ohnesorge un Bernd Scheiba: Tierspuren & Fährten <small>''in Feld und Wald''</small> Bassermann-Ferlaach ISBN 978-3-8094-2071-2

[[Kategorie:Biologie]]

[[cs:Sršeň obecná]]
[[de:Hornisse]]
[[en:European hornet]]
[[es:Vespa crabro]]
[[fi:Herhiläinen]]
[[fr:Vespa crabro]]
[[gl:Abázcaro]]
[[hr:Europski stršljen]]
[[hu:Lódarázs]]
[[it:Vespa crabro]]
[[ja:スズメバチ#モンスズメバチ]]
[[ku:Pîzang]]
[[lb:Runn]]
[[lt:Širšuolas]]
[[nds-nl:Heurem]]
[[nl:Hoornaar (insect)]]
[[no:Geithams]]
[[pl:Szerszeń europejski]]
[[scn:Cardùbbulu]]
[[sl:Sršen]]
[[sv:Bålgeting]]
[[uk:Шершень]]
