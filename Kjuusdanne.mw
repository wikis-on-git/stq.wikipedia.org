Ju '''Kjuusdanne''' is n Näddelboom. Ju Soarte ''Picea abies'' is touhuus in Noud- un Aast-Europa as uk in groote Deele fon Asien. Disse Boome stounde nit bloot in do Buske, man wäide uk apleeken tou n Sier in aal Foarme: Kuugel, Pyramide, Dwärch un Truur-Foarm. Do Boome behoolde dät ganse Jier hiere Näddele.
[[Image:GemeineFichte.jpg|thumb|left|300px|Gewöönelke Kjuusdanne (''Picea abies'')]]
[[Image:Koeh-105.jpg|thumb|right|280px|''Picea abies'', Illustration uut Koehler 1887]]

Ju Kjuusdanne unnerschat sik fon do Fjuurenboome deertruch dät do Näddele bie ju Kjuusdanne apaat un bie n Fjuurenboom bienunner stounde. Uk häd ju Kjuusdanne platte, tjokaante af 
fjauerkaante Näddelen un die Fjuurenboom ruunde.

Do Takken stounde in Kraanse uum dän Stam tou. Do Siedtakken stounde in two Riegen sowät enunner juunuur.

Do leederoardige Dannenappele hongje an do Takken un faawje in n Häárst bruunsk. Do Säide sunt dan riep, man konnen eerste uut dän Appel faale as do Schubben uutnunner stounde gunge, wät eerste in dät foulgjende Foarjier geböärt. In dän naiste Häärst faale do Appele dan ou.

[[Image:Picea abies cone USFWS.jpg|left|thumb|100px|Oufaalene Appel fon ''Picea abies'']]
