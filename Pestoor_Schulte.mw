'''Wilhelm Schulte''' waas gebooren in Strukelje in PoulKuurt's Huus ap n Kjuuswai in Struukelje (St4-4-9), wier hie eerste uk Fikoar waas. In ju Tied mout hie dät [[Seelter Läid|''Seelter Läid'']] schrieuwen hääbe.
Fon 1920 bit 1940 waas hie Pestoor in Schäddel, wier hie dan dän 5.6.1940 stuurwen is (Klöver 534).

Schulte mout fuul schrieuwen hääbe, man deer is nit fuul fon bewoard blieuwen. In 1910 schreeuw hie n Stuk uur ju frantsööske Tied (St4-4-8f.*) in Ouschrift fon Hermann Janssen).

Uut soowät 1935 schäl n lustich Stuk stamme (foar twäin Monljuude: St1-2-4f.), gans in sien oaine Struukeljer Schrieuwwiese. 

Hie wiste uk fuul fon Plonten un Dierte. Dät fiende wie tourääch in do seelter Noomen deerfoar bie [[J. Botke|Botke]]32-46, die an n uur Steede begjucht dät hie do bie dän Schäddeler Pestoor oufräiged hiede.

Uk häd Pestoor Schulte 1930/35 Froagenboogen uutfäld foar dän "Atlas der deutschen Volkskunde". Hie waas do 62 Jier oold (Kramer1992:17). Hie is also uum 1870 gebooren.

_ *) St = [[Hermann Janssen|Seelter Trjoue]].
[[Kategorie:Kultuur]][[Kategorie: Literatuur]][[Kategorie:Seelterfräiske Literatuur]]
