{{GalerieArtikkel}}
[[Bielde:Zhongshan004.jpg|thumb|150px|Chinesisk Ferkiersschild]]
'''Hoochchinesisk''' is ne Sproake. Dät rakt neen Flektione in dät Chinesiske, man fjauer Toone. In dät Chinesiske kon me fuul kloangmoaleriske Woude fiende, t.B. '''gǒu''' (dät hat ''Huund'') un '''māo''' (dät hat ''Kat''). Doo chinesiske Woude fon dissen Artikkel sunt in juu [[Pinyin]]-Uumschrift schrieuwen, man dät rakt ook ne oaine chinesiske Schrift mäd ne traditionelle un ne eenfache Version.

== Eenfache Satse ==
Dät rakt neen Flektione in dät Chinesiske, dan n eenfachen chinesisken Sats is so apbaud: Subjekt + Prädikat + Objekt.


Toun Biespiel:
'''Gǒu shòuliè miányáng.''' hat '''Die'''/'''N Huund joaget dät'''/'''n Schäip.''', man dät hat fon Woud tou Woud '''Huund joagje Schäip.'''

== Froagesatse ==
Hier sunt eenige Biespiele foar chinesiske Froagesatse:

'''Zhè shì shénme?''' (fon Woud tou Woud '''Dät weese wät?''') hat '''Wät is dät?'''

'''Zhè shì shénme dòngwù?''' (fon Woud tou Woud '''Dät weese wät Diert''') hat  '''Wät foar n Diert is dät?'''

'''Shénme síhòu?''' (fon Woud tou Woud '''Wät Tied?''') hat '''Wanner?'''



Wan t uurs neen Fräigewoud in ne Froage rakt, kwäd me '''ma''' bääte dän Froagesats, uum tou wiesen, dät düssen Sats n Froagesats is:

'''Nǐ gàosù.''' (fon Woud tou Woud '''Du kweede''') hat '''Du kwäst.'''

'''Nǐ gàosù ma?''' hat '''Kwäst du?'''


== Toone ==
[[Image:4 Toene des Hochchinesischen.svg|thumb|150px|Do fjauer Toone]]
Die eerste Toon is hooch, die twäide is anstiegend, die trääde is djoop (toueerst oufaalend, dan wier anstiegend) un die fjoode Toon is gjucht kuut un oufaalend. Wan me n Woud mäd n uur Toon kwäd, betjut dät fielicht wät uurs. Hier is as Biespiel, dät Woud "ma":

1. Toon:'''mā''' af māma hat '''Määme'''

2. Toon:'''má''' hat '''Hoamp'''

3. Toon:'''mǎ''' hat '''Hoangst'''

4. Toon: '''mà''' hat '''scheelde'''

Buute Toon: '''ma''' kwäd me an dän Eend fon ne Froage, ju uurs neen Fräigewoud häd (Wan du n Biespiel säikst, sjuch [[Hoochchinesisk#Froagesatse|hier]]!)

== Ferbiendengen ätter buuten ==
* [http://www.chinesisch-lernen.org/methode/mandarin Kostenloose online heer-Mandarin-Methode]
* [http://dict.leo.org/chde?lp=chde&lang=de&searchLoc=0&cmpType=relaxed&sectHdr=on&spellToler=on&chinese=&pinyin=&search=+&relink=on Internet-Woudebouk ''Düütsk-Chinesisk; Chinesisk-Düütsk'' ]

[[Kategorie:Sproaken]]
[[Kategorie:Hoochchinesisk]]

[[ar:مندرينية]]
[[cdo:Guók-ngṳ̄]]
[[cs:Mandarínština]]
[[de:Hochchinesisch]]
[[en:Standard Mandarin]]
[[eo:Mandarena ĉina]]
[[es:Mandarín estándar]]
[[fa:ماندارین استاندارد]]
[[fi:Mandariinikiina]]
[[fr:Mandarin standard]]
[[he:מנדרינית תקנית]]
[[id:Putonghua]]
[[is:Putonghua]]
[[ja:普通話]]
[[ko:표준 중국어]]
[[ku:Çînî (ziman)]]
[[ms:Bahasa Mandarin Baku]]
[[nl:Standaardmandarijn]]
[[oc:Mandarin estandard]]
[[pl:Standardowy język mandaryński]]
[[pt:Mandarim padrão]]
[[ru:Путунхуа]]
[[simple:Standard Chinese (language)]]
[[sr:Стандардни мандарински језик]]
[[sv:Standardkinesiska]]
[[vi:Tiếng Phổ thông]]
[[zh:現代標準漢語]]
