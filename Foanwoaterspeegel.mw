Mäd '''Foanwoaterspeegel''' wäd dïe Woaterstand fon dän Hooge Foan beteekent, die der äänelk as n ful sainen Swom aan buppe dät Gruundwoaterniveau lääsenden oainen Woaterspeegel apwiest. 

Die [[Hooge Foan]] stoant, in Juunsats tou dän [[Läige Foan]] nit mäd dät Gruundwoater in Ferbiendenge. Hie kon in Gestriche mäd ne woateruuntruchläitende Loage bie n fuchtich Klima äntstounde un deerbie fon ju Midde in de Hööchte woakse, so dät n halloosjeglääsfoarmigen moorere Meter hoogen Stoapel fon Loagen änstoant. Die [[Woaterspeegel]] fon n hoogen Foan fint sik dan ainewaine in Hööchte fon ju buppeste Loage. Die eegentelke [[Gruundwoaterspeegel]] lait deerbie unner ju woateruuntruchläitende Loage.

In Juunsats deertou sunt läige Foane biespilswiese bie ju Ferloundenge fon näärstofrieke Meere (Woaterpoule) äntsteen, in Seelterlound uk in dät läige Lound bie de Äi. Do wäide fon Gruundwoater un fljooten Woater fersuurged un paasje sik hier Uumgestrich bolde fulständich an. Jo hääbe deeruum naan oainen Woaterspeegel.

== Sjuch uk ==
[[Foan]], [[Foankultivierenge]]

== Literatuur ==
* M. Succow, L. Jeschke - ''Moore in der Landschaft'', Verlag Harry Deutsch Thun und Taxis, Frankfurt/Main 1990
* Sarah Weßmann - ''Veränderung der Landschaft durch Moorkultivierung und ihre Auswirkungen auf die Siedlungs- und Wirtschaftsstruktur am Beispiel Elisabethfehn'', Selbstverlag, Cloppenburg 2001
* Krewerth, Rainer A. - ''Naturraum Moor und Heide'', Meyster Verlag, München 1981

[[Kategorie:Foan|!]]

[[de:Moorwasserspiegel]]
