Ju '''Kaschubäi''' (uk ''Kaschubien'') is n Gestrich in ju historiske Region [[Pommerellen]] in [[Polen]], wier [[Kaschubiske Sproake|Kaschubisk]] boald wäd, wäästelk un suudwestlich fon do Stääde [[Danzig]] un [[Gdynia]].

Ju Kaschubäi bildet dän aastelke Deel fon ju pommerske Seenplatte ap ju [[baltiske Loundrääch]]. Sowät 40 km suudwäästelk fon Danzig beloanget kju mäd 331 m sin hoochste Punkt in dän [[Wieżyca|Toudenbierich]]. Die is dän Middelpunkt fon ju [[kaschubiske Swaits]], die fluchste un bekoandest Deel fon ju Kaschubäi. Ju Kaschubäi is hooch lääsend Höäwellound ap iestiedelke [[Gruundmoräne|Gruund]]- un [[Eendmoräne]]n. Ätter dät Wääste failt n schäärp Scheed, geologisk as uk ethnographisk, in dät Noude häd ju dät Scheed an ju Aastsee, in dät Aaste an ju Danziger Läichte, un in dát Suude bildje do sounterge Flächen fon ju [[Tucheler Heede]] hieren Ouslus. 

Die grootste Paat fon do in ju Kaschubäi äntspringende Flusse heert tou dät Stroomgebiet fon ju [[Weichsel]]. Ätter hier stroome ju [[Brahe]] mäd hiere Touflusse, dät [[Swotwoater]], dät dät groote [[Wdydze jezioro|Wiedmeer]] äntwoatert, fääre ju [Ferse]] mäd ju [[Fietze]] un toulääst ju wichtichste Äi fon ju Kaschubäi, ju [[Radunia|Radaune]], ju do Woatere fon taalrieke Meere eerste ju [[Mottlau]] un dan ju Weichsel toufiert.

[[Bielde:Lakes klodno biale rekowo.jpg|thumb|500px|Do Meere Klodno (links), Biale un Rekowo (gjuchts).]]
Moorere hundert Seen rakt et in ju Kaschubäi, do sunt maast loangsk un smäl. 

Benaamd wuude ju Kaschubäi ätter ju Foulksgruppe fon do [[Kaschuben]], ju hier lieuwet. In sien Oarbaid ''Geografia współczesnych Kaszub'' [Geographie der heutigen Kaschubei] (Gdańsk 1999) häd die Danziger Wietenskupper Jan Modrawski ethnologiske Kriterien apstoald, ätter do Gestriche fon dät Polen fon däälich as ''Kaschubäi'' betrachted wäide duuren. Ju Bedingenge, dät mindestens n Träädel fon do Bewoonere Kaschuben sunt, ärfälle 43 Meenten in ju [[Wojewodschaft Pommern]]. Do Meenten (Gmina) fiende sik in do foulgjende Kringe/[[Powiat]]s (in Klammere do kaschubiske Noomen/un eenige düütske):
[[Bielde:Kaszuby-eng.png|350px|thumb|Ju Kaschubäi. Do Faawen beliekteekenje do Kringe.]]
[[Bielde:Dzewus w kaszebsczich ruchnach.jpg|300px|thumb|Traditionelle Kloodenge.]]
* [[Powiat Pucki]] (''Pùcczi kréz''): 
** Stääd [[Hel (Stääd)|Hel]] (''Hél'')
** Gmina [[Jastarnia]] (''Jastarniô'')
** Stääd un Gmina [[Puck (Polen)|Puck]] (''Pùck/Putzig'')
** Gmina [[Władysławowo]] (''Wiôlgô Wies'')
** Gmina [[Kosakowo]] (''Kòsôkòwò'')
** Gmina [[Krokowa]] (''Krokòwa'')

* [[Powiat Wejherowski]] (''Wejrowsczi kréz''): 
** Stääd [[Reda]] (''Réda'')
** Stääd [[Rumia]] (''Rëmiô/Rahmel'')
** Stääd un Gmina [[Wejherowo]] (''Wejrowò/Neustadt'')
** Deel fon ju Gmina [[Choczewo]] (''Chòczewò'')
** Gmina [[Gniewino]] (''Gniewino'')
** Gmina [[Linia]] (''Lëniô'')
** Gmina [[Luzino]] (''Lëzëno'')
** Gmina [[Łęczyce]] (''Łãczëce'')
** Gmina [[Szemud]] (''Szëmôłd'')

* [[Powiat Lęborski]] (''Lãbòrsczi kréz''): 
** Deel fon ju Gmina [[Cewice]] (''Céwice'')

* [[Powiat Bytowski]] (''Bëtowsczi kréz''): 
** Stääd un Gmina [[Bytów]] (''Bëtowò'')
** Gmina [[Czarna Dąbrówka]] (''Czôrnô Dãbrówka'')
** Gmina [[Lipnica]] (''Lëpnica,'')
** Gmina [[Parchowo]] (''Parchòwò'')
** Gmina [[Tuchomie]] (''Tëchòmié/Tuchen'')

* [[Powiat Kartuski]] (''Kartësczi kréz''): 
** Stääd un Gmina [[Kartuzy]] (''Kartuzë/Karthaus'')
** Stääd un Gmina [[Żukowo]] (''Żukòwò'')
** Gmina [[Chmielno (Powiat Kartuski)|Chmielno]] (''Chmielno'')
** Gmina [[Przodkowo]] (''Przedkòwò'')
** Gmina [[Sulęczyno]] (''Sëlëczëno'')
** Gmina [[Sierakowice]] (''Sërakòjce'')
** Gmina [[Somonino]] (''Somònino'')

* [[Powiat Kościerski]] (''Kòscérsczi kréz''): 
** Stääd un Gmina [[Kościerzyna]] (''Kòscérzëna/Berent'')
** Gmina [[Dziemiany]] (''Dzemiónë'')
** Deel fon ju Gmina  [[Karsin]] (''Kôrsëno'')
** Gmina [[Lipusz]] (''Lëpùsz'')
** Deel fon ju Gmina [[Nowa Karczma]] (''Nowô Karczma'')

* [[Powiat Chojnicki]] (''Chònicczi kréz''): 
** Stääd un Gmina [[Brusy]] (''Brusë'')
** Noudelke Paat fon ju Gmina [[Chojnice]] (''Chojnice/Konitz'')
** Gmina [[Konarzyny]] (''Kònarzënë'')

* [[Powiat Człuchowski]] (''Człëchòwsczi kréz''): 
** Deel fon ju Gmina [[Przechlewo]] (''Przechlewò'')

* Stääde: 
**[[Danzig]] (''Gdańsk'', kaschubisk ''Gduńsk'') (mäd Uutnoame fon dän aastelke Deel)
**[[Gdynia]] (''Gdingen'', kaschubisk ''Gdiniô'')
**[[Sopot]] (''Zoppot'', kaschubisk ''Sopòt''), in do sowät 70.000 Kaschuben woonje.

Binne so bemeetene Scheede bedrächt das Gestrich fon ju Kaschubäi sowät 6.200 km&sup2;.

Apnoame in ju Waareldliteratuur foont ju Kaschubäi in [[Günter Grass]]' Wierk „[[Die Blechtrommel]]“.

==Literatuur==
*Friedrich Lorentz, ''Geschichte der Kaschuben'', Berlin 1926
*Aleksander Majkowski, ''Historia Kaszubów'', Gdańsk 1991, ISBN 83-85011-37-4
*Ostrowska, R. und Trojanowska, I., ''Bedeker kaszubski'', Gdańsk 1978

== Weblinks ==
* [http://www.kaszubia.com/de kaszubia.com]
* [http://www.cassubia-slavica.com Cassubia Slavica]


[[Kategorie:Region]]
[[Kategorie:Geographie]]
[[Kategorie:Pommern]]

[[csb:Kaszëbë]]
[[de:Kaschubei]]
[[dsb:Kašubska]]
[[eo:Kaŝubio]]
[[es:Casubia]]
[[hsb:Kašubska]]
[[it:Casciubia]]
[[oc:Cashobia]]
[[pl:Kaszuby]]
[[ro:Caşubia]]
[[sk:Kašubsko]]
[[szl:Kašuby]]
