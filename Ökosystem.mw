{{GalerieArtikkel}}
[[Bielde:Haspelmoor.jpg|thumb|150px|right|N Foan, die noch fuchtich is: N natüürelk Ökosystem, wät dät fröier, foar juu Ärsluutenge fon dän [[Aasterfoan]] und dän [[Wäästerfoan]] ook bie dät [[Seelterlound]] roat häd. Dissen Foan is in [[Bayern]].]]

N '''Ökosystem''' is dät Touhoope fon juu Biozönose (aal doo Lieuweweesen) un dät Biotop (die Lieuwendsruum). An Lound un in dät Woater rakt dät n litjen Unnerscheed, wült n Fisk uurs omje kon as n Loundlieuweweesen.

== Funktionswiese ==
Doo Ökosysteme, doo wie an Lound hääbe, bestounde uut...

* '''[[Produzent (Ökosystem)|Produzente]] (Ärtjuugere)''', doo mäd Photosynthese uut CO<sub>2</sub>, Sunnenlucht, Mineralien un Woater organisk Materioal un Suurstof produzierje. Dät sunt normoal [[Plonten]].

* '''Doo [[Konsument (Ökosystem)|Konsumente]] (Ferbruukere)''', maasttied sunt dät [[Dierte]], freete organisk Materioal, omje dän Suurstof mäd juu Luft ien un omje CO<sub>2</sub> foar doo Ärtjuugere, uut. Die eerste Ferbruuker, dät kon toun Biespiel n [[Räi]] ''Capreolus capreolus'' weese, frät Gäärs, also dän Ärtjuuger direkt. Die lääste, die Wulf, die dät Räi filiecht frät, frät Dierte. Hie häd normoal neen Fäinde un stärft fon Oaler. 

* '''Dood organisk Materioal''': Die Wulf ferwäd un wäd tou n Deel fon Oasfreetere ieten un tou n Deel oubaud. Ook deelfaalen Loof un doode Boome wäide oubaud. Ap dän Mul kon n näien Ärtjuuger woakse, man tou n Deel wäd dät ook gans oubaud tou näi mineralisk Materioal, wierap ook n näien Ärtjuuger woakse kon.

* '''Doo Destruente (Oubauere)''': Dät sunt Bakterien, Amöben, Poagestoule etc. un baue dood organisk Materioal ou. Dierte as toun Biespiel [[Muurtieke|Muurtieken]], doo dät bloot frätte un nit tou Mineroalstoffe oubaue, wäide uk dertou täld, wült joo dät Oubaue foar doo Bakterien eenfacher moakje. Uut dissen Gruund is juu Gränse twiske Konsumente un Destruente nit gans kloor.

* Dät '''Biotop (Die Lieuwendsruum)''' mäd Sunnenlucht, Ploats uum tou lieuwjen, Mineralien, Woater,... Sunner juu Sunne kuud dät neen Ökosystem reeke: Sunner juu Sunne roate dät bienaist neen Waarmte, un neen Woater kon ferdampe. Uut dissen Gruund roate dät neen Wulken un neen Rien un doo Plonten wuuden ferdruugje. Doo Dierte wuuden ferfjoose un doo Poagestoule ook. Sunner Ploats kon natüürelk ook neen Ökosystem entstounde.


{| border="1" cellspacing="0" style="float:middle;margin-left:0.5em"
| colspan="2"|'''Two Bielden:'''
|-
| [[Bielde:Ökosystem seeltersk.svg|700px]]
|-
| [[Bielde:Ökosystem.png|700px]]
|}

[[Kategorie:Biologie]]
[[af:Ekostelsel]]
[[ar:نظام بيئي]]
[[bg:Екосистема]]
[[br:Ekosistem]]
[[bs:Ekosistem]]
[[ca:Ecosistema]]
[[cs:Ekosystém]]
[[cy:Ecosystem]]
[[da:Økosystem]]
[[de:Ökosystem]]
[[el:Οικοσύστημα]]
[[en:Ecosystem]]
[[eo:Ekologia sistemo]]
[[es:Ecosistema]]
[[et:Ökosüsteem]]
[[eu:Ekosistema]]
[[fa:اکوسیستم]]
[[fi:Ekosysteemi]]
[[fr:Écosystème]]
[[gl:Ecosistema]]
[[he:מערכת אקולוגית]]
[[hr:Ekosustav]]
[[hu:Ökoszisztéma]]
[[id:Ekosistem]]
[[io:Biocirkumaro]]
[[is:Vistkerfi]]
[[it:Ecosistema]]
[[ja:生態系]]
[[ko:생태계]]
[[lt:Ekosistema]]
[[lv:Ekosistēma]]
[[mk:Екосистем]]
[[nl:Ecosysteem]]
[[nn:Økosystem]]
[[no:Økosystem]]
[[oc:Ecosistèma]]
[[pl:Ekosystem]]
[[pt:Ecossistema]]
[[ro:Ecosistem]]
[[ru:Экосистема]]
[[simple:Ecosystem]]
[[sk:Ekosystém]]
[[sl:Ekosistem]]
[[sr:Екосистем]]
[[sv:Ekosystem]]
[[ta:சூழ்நிலைமண்டலம்]]
[[th:ระบบนิเวศ]]
[[tr:Ekosistem]]
[[uk:Екосистема]]
[[vi:Hệ sinh thái]]
[[zh:生态系统]]
[[zh-yue:生態系統]]
