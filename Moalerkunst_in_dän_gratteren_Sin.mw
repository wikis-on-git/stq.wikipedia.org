{{GalerieArtikkel}}
[[Image:Pastellkreide 2.jpg|100px|right|thumb|Pastellkriet]]
'''Moalerkunst''' is ju Kunst Bielden tou moakjen ap flakke Gruunde: Papier, Linnen, Holtbreede, Steen, Metal.

* Ju Moalerkunst häd uk wichtige [[Fräiske Moalerkunst|Fräiske Fertreedere]].

==Technike==
Foar ju Moalerkunst rakt dät ferscheedene Technike, as:
*[[Teekenje|Teekenje]] mäd Potlood (Bläistikke), Faawestift (Pastell) af Kriet in ferscheedene Faawen.

*[[Moalje|Moalje]] mäd Faawe, t.B. Woaterfaawe (Aquarell), Akrylfaawe af Ouljefaawe.
[[Image:CarlEugenKeel-Bar.jpg|100px|right|thumb|Linolsnit]]
Deertou bruukt me Pinsel, Bäärsel, do Fingere af ne Spritse.

*[[Apklieuwje|Apklieuwje]]

*[[Mosaik|Mosaik]]

Un dan '''Grafik''': 
*[[Linolsnit|Linolsnit]]

*[[Holtsnit|Holtsnit]]

*[[Kooperstich|Kooperstich]]

*[[Stäilstich|Stäilstich]]


==Stiele==
[[Image:Raffael 008.jpg|100px|right|thumb|Renaissance]]
Me kon ju Moalerkunst iendeele ätter Stiele. Ätter dät Middeloaler koom eerste ju
* [[Renaissance|Renaissance (Wiergebuurt)]] ju touräächgreep ap ju Kunst fon dät klassiske Oaler.

Deerätter koom die  
* [[Manierismus|Manierismus]] mäd El Greco un Michelangelo 
In dät 17. Jierhunnert äntstuud unner Ienfloud fon ju Juunreformation dät 
* [[Barock|Barock]] känteekend truch uurmäitige Fersierenge uum ju Bewäägenge tou akzentuierjen mäd Faawen, Fersierenge un dät Lucht-Schaad-Effekt. Moalere: Pieter Pauwel Rubens - Rembrandt van Rijn - Johannes Vermeer - Jan Steen - Frans Hals - Pieter Claesz - Willem Claesz Heda - Francisco Goya - Caravaggio - Velazquez - Annibale Carracci 
[[Image:Johannes_Vermeer_(1632-1675)_-_The_Girl_With_The_Pearl_Earring_(1665).jpg|100px|right|thumb|Barock]]
In dät 18. Jierhunnert äntstuud as lääste Phase fon dät Barock dät 
* [[Rokoko|Rokoko]] in Frankriek ätter Ludwig XIV., wierbie ju Fierelkhaid ärsät wuude truch spieleriske Oard in friskere Pastellfaawen. 

19. Jierhunnert: 
* [[Klassizismus|Klassizismus]]. Reaktion ap dän Rokoko-Stiel, foarallen in Frankriek (Louis-Quinze un Empire) twiske 1770 un 1830. Dominique Ingres - Jacques Louis David 
* [[Romantik|Romantik]]. Luuterkaid un rationelle Komposition uut dän Klassizismus wäide fertroangen  fon Geföil un Phantasie. Eugène Delacroix- Caspar David Friedrich - Philipp Runge - William Turner - John Constable - Theodore Géricault - Francisco Goya - Antoine Wiertz - Louis Gallait - Arthur Navez 
[[Image:Claude Monet 040.jpg|100px|right|thumb|Impressionismus]]
* [[Akademismus af Neoklassizismus|Akademismus af Neoklassizismus]]. Eklektiske Schoule: Elemente fon Klassizismus un Romantik, mäd bietiede Anfange tou "Realismus" en "Symbolismus". William-Adolphe Bouguereau - Jean-Léon Gérôme - Lawrence Alma-Tadema - John William Waterhouse - John William Godward - Präraffaelite 
* [[Realismus|Realismus]] - fon 1830 an. Wierreeken fon ap de Steede woartouniemen Wuudelkaid. Barbizon - Théodore Rousseau - Jean François Millet - Charles-François Daubigny - Camille Corot -Louis Artan - Hippolyte Boulenger - Schoule fon Tervuren 
* [[Impressionismus|Impressionismus]]. Reaktion juun dän Akademismus (nationalistiske Romantik). Moakjen fon ne goud bestimde Tiedsimpression. Banalisierjen (in dät Lieuwend fon älke Dai Deelluuken) fon do Themen. Faawen ieuwenskenunner, sunner Moangenge. Moaljen un Teekenjen ap de Steede. 
[[Image:Georges Seurat 035.jpg|100px|right|thumb|Pointillismus]]
* [[Post-Impressionismus, Pointillismus|Post-Impressionismus, Pointillismus]]. Wietenskuppelk Uutoarbaidjen fon do Faawenstuufengen truch dät ieuwenskenunner sätten fon do Faawenpunkte gans sunner Miskenge, nit foartied ap dät Faawenbrääd, un nit ap dät Douk sälwen. 
* [[Neo-Impressionismus|Neo-Impressionismus]], twäide Haaldeel 19. Jierhunnert. Riegenfoulge fon Gjuchtengen as Pointillismus, Schoule fon Pont-Aven, Nabis, Haager Schoule un Larener Schoule, do sik aal bemöiden uum ju Analysis fon dät Lucht un ju Faawe fon do Impressioniste. Willy Schlobach - Willy Finch - Les XX - Octave Maus - James Ensor - Guillaume Vogels - Theo Van Rysselberghe - Jan Toorop - Theodoor Verstraete - Periclès Pantazis - Groupe de Lagny - Edouard Cortes - Hendrik Jan Wolter
* [[Haager Schoule|Haager Schoule]]. Wäkke Moalere, do ju impressionistiske Stiel un Technike uutoarbaideden in de Naite fon n Haag twiske 1860 un 1900. Jacob Maris - Matthijs Maris - Willem Maris - Johan Hendrik Weissenbruch - Jan Weissenbruch - Hendrik Mesdag - Jozef Israëls - Bernard Blommers - Johannes Bosboom - Amsterdamer Juffere 
* [[Larener Schoule|Larener Schoule]]. Wäkke Moalere, do uum 1880-'85, unner Fierenge af inspirierd fon Albert Neuhuys un Anton Mauve touhoope oarbaideden in de Naite fon dät loundelke Laren.  Albert Neuhuys - Anton Mauve 
* [[Do Amsterdamer Impressioniste|Do Amsterdamer Impressioniste]]. Wäkke Deelniemere an ju Haager Schoule weeken uut ätter Amsterdam. George Breitner - Floris Hendrik Verster - Isaac Israëls - Amsterdamer Juffere 
[[Image:Henri de Toulouse-Lautrec 019.jpg|100px|right|thumb|Jugendstil]]
* [[Symbolismus|Symbolismus]]. Reaktion ap dän Impressionismus. William Blake - Pierre Puvis de Chavannes - Gustave Moreau - Edvard Munch - Odilon Redon - Jan Toorop - Fernand Khnopff - Emile Fabry - Constant Montald - Leon Spilliaert - Xavier de Mellery - William Degouve de Nuncques 
* [[Sezession|Sezession]]. Separatistiske Bewäägenge, Eende 19. Jierhunnert, juunuur härskjenden Konservatismus (Akademismus), foarallen in Düütsklound. Gustav Klimt - Egon Schiele
* [[Jugendstil|Jugendstil]]. uk naamd Art-Nouveau af Modern Style. Optimistisken Moalerstiel. Neen Ferweendenge fon Symmetrie. Bruukt jädden fuul Ornamente, wierbie krullerge Wieuwljuude-, Bloumen-, un Fuugelmotive dominierje.
* [[Do Wonderer|Do Wonderer]]. Ruske Gruppe Moalere, do Kunst tichter bie do Ljuude brange wüülen; Eende 19. - Ounfang 20. Jierhunnert. Fuul sälskupskritiske Oarbaid. Ilja Repin - Nikolaj Ge - Archip Koeindzji - Ivan Kramskoj - Isaak Levitan - Vasili Perov - Valentin Serov - Ivan Sjisjkin - Vasili Soerikov - Viktor Vasnetsov 
20. Jierhunnert
[[Image:Amadeo Modigliani 007.jpg|thumb|100px|right|Expressionismus]]
* [[Expressionismus|Expressionismus]]. Die Kunstler rakt foarallen sien oaine Geföile wier, toun Biespil truch ne nit-realistiske Anweendenge fon Faawen un truch dät Akzentuierjen fon Ferfoarmengen in ju Bielde. Die Brücke - Der blaue Reiter - Latem-Schoule - Constant Permeke - Gustaaf De Smet - Frits Van den Berghe- Bergener Schoule - Die Ploeg (Plouch; Groningen) - Jan Altink - Johan Dijkstra - Willem Hofhuizen - Hendrik Werkman - Jan Wiegers - Marcel Caron - Max Beckmann - Conrad Felixmüller - Ludwig Meinder - Otto Dix - Max Pechstein - Oskar Kokoschka 
* [[Fauvismus|Fauvismus]]. Anweendenge fon schäärpe juunuur nunner kontrastierjene Faawenmassen, oafte fluks ap Douk, sunner eenige Teekenge. Les Fauves - Henri Matisse - Kees van Dongen - Brabantisken Fauvismus - Rik Wouters 
* [[Äntoardede Kunst|Äntoardede Kunst]]. Oulienende Reaktion foarallen juunuur dän Impressionismus, dän Fauvismus, dän Expressionismus, dän Surrealismus un dän Dadaismus. Soogoar mäd Besleeknoame unner dät Nazi-Regime ätter 1933. Emil Nolde - Ludwig Kirchner- Ernst Barlach - Otto Dix - Oskar Schlemmer - Karl Schmidt-Rottluff 
* [[Animismus|Animismus]]. Reaktion ap dän Fleemiske Expressionismus, wierbie me doo Ferfoarmengen un ju äidske Faawe oulient un ju persöönelke Rüürenge akzentuiert. Albert Van Dyck - War Van Overstraeten 
* [[Nervia|Nervia]]. Walloniske Bewäägenge uut 1928 foar ju Näibewäidenge fon dän Klassizismus. Louis Buisseret - Anto Carte 
* [[Sozialen Realismus|Sozialen Realismus]]. Nit-idealisierde objektive Wiergoawe fon do soziale Toustände in de Sälskup. Constantin Meunier - Eugeen Laermans - Pierre Paulus - Newlyn Group. 
* [[Neue Sachlichkeit|Neue Sachlichkeit]]. Fanatisken Realismus, sunner eenigen Idealismus. Hongjend ätter grimmietsken Zynismus. Schäärpe Uumrisse. Lucian Freud - Otto Dix - George Grosz 
* [[Avant Garde|Avant Garde]]. Ju eerste ruske Avant-Garde-Bewäägenge äntstuud 1907 as Reaktion ap dän Naturalismus un do Dröömeräie fon do Symboliste. Die Avant-Garde stoalt do plastiske Kunste ap n Kop, juust as uk dät Tjooter, ju Architektuur, dän Film, ju Photographie, ju Poesie un dät Design. Koant ätterdät ferscheedene Stappen: Neoprimitivismus, Czannismus, rusken Fauvismus, Kubo-Futurismus, Suprematismus, Konstruktivismus. Bildet dän Ansats tou ju [[Fäksproake fon Kunstmoalere|abstrakte]] Kunst.  Natalja Gontsjarova - Aleksandr Larionov - Pavel Filonov - Kasimir Malewitsj - Vladimir Tatlin - Aleksandra Ekster - - Ljoebov Popova - Olga Rozanova - Aleksandr Rodtsjenko - Pevsner 
* [[Abstrakte Kunst|Abstrakte Kunst]]. [[Fäksproake fon Kunstmoalere|Abstrahierjen]] fon [[Fäksproake fon Kunstmoalere|perspektive]] Elemente af ju ganse Bielde tou wäil af nit kontrastierjene af harmoniske Faawenschaddierenge. Dät rakt "woorme" af "lyriske" Abstraktion (faawenrieke) ieuwenske "koolde" Abstraktion (oafte eenfaawige geometriske Figuure). Piet Mondriaan - Georges Vantongerloo - Wassily Kandinsky - Louis Van Lint - Victor Servranckx - Paul Klee - - Gilbert Decock - Gilbert Swimberghe - Willem de Kooning - Jackson Pollock 
* [[Rayonismus|Rayonismus]]. [[Fäksproake fon Kunstmoalere|Abstrakte]] ruske Bewäägenge, uum 1911. Ferwoant parallele Faawenestroale. Michael Larionov - Natalja Gontscharova 
* [[Orphismus|Orphismus]]. Lyrisk [[Fäksproake fon Kunstmoalere|abstrakte]] Komposition fon bloot kontrastierjene Faawen. Robert Delaunay - Sonia Delaunay - Frantisek Kupka - Francis Picabia 
* [[Suprematismus|Suprematismus]]. Dät scheene Geföil wäd uutdrukt fon eenfache Foarme un puure Faawen: Fjauerkaant, Gjuchthouk, Kuugelschieuwe, Kjuus un Winkelhoake. Ruske Abstraktion. Kasimir Malewitsj - Ivan Kljoen
* [[Konstruktivismus|Konstruktivismus]]. Geometriske [[Fäksproake fon Kunstmoalere|abstrakte]] Bewäägenge in Ruslound, twiske 1917 un 1921, ju truch Konstruktione fon loose Foarme ruumelke Bewäägenge suggerierje wol. Vladimir Tatlin - El Lissitsky - Naum Gabo - Albert Pevsner - László Moholy-Nagy 
* [[Bauhaus|Bauhaus]]. Unnergjucht gjucht ap industrielle Gestaltenge. Walter Gropius - Johannes Itten 
[[Image:Juan Gris 003.jpg|thumb|100px|right|Kubismus]]
* [[Kubismus|Kubismus]]. Plastisk-geometriske Foarme in Londskuppe. Houkige, expressive Lienjen un Flächen, loos fon [[Fäksproake fon Kunstmoalere|Perspektiv]], fierend ätter Hoolich-[[Fäksproake fon Kunstmoalere|Abstraktion]]. George Braque - Juan Gris - Fernand Leger - Francis Picabia - Pablo Picasso - Louis Marcoussis - Jean Metzinger - Albert Gleizes - Robert Delaunay - Raymond Duchamp-Villon - Jacques Villon - Section d'or - Amedeo Modigliani 
* [[Dadaismus|Dadaismus]]. Striedet juun do fääste Kunstwäide, truch Touhoopebrangen fon ferbiesterjend uunrealistiske Elemente, in t.B. Ready-made-Stukke. Marcel Duchamp - Kurt Schwitters - Man Ray - Theo van Doesburg 
* [[Assemblage-Kunst|Assemblage-Kunst]]. Schienboar toufällich uungliekoardige Seeken touhoope brange tou ne näie [[Fäksproake fon Kunstmoalere|figurative]] af [[Fäksproake fon Kunstmoalere|abstrahierde]] Bielde. Marcel Duchamp - Kurt Schwitters - Marcel Cornell - Paul Joostens - Camiel Van Breendam 
* [[Futurismus|Futurismus]]. Reaktion uut Italien juun älken Konservatismus, gjucht ätter ju Toukumst fon dät moderne Lieuwend. Betoonjen fon ju Bewäägenge truch do apnunnenr foulgjende in aan Oogenblik touhoopetoufoatjen. Oulienenge fon dän tou wöidigen Kubismus. Carlo Carra - Umberto Boccioni - Luigi Russolo - Giacomo Balla - Gino Severini - Puteaux-groep 
* [[Pittura metafisica|Pittura metafisica]]. Reaktion juun dän Futurismus. Kreation fon alternative Wuudelkaid truch Seeken uut ju wuudelke Waareld tou ferbienden mäd ju Droomwaareld un dät Unnerbewuste. Giorgio de Chirico 
* [[Magisken Realismus|Magisken Realismus]]. Foarm fon hyperrealistiske Wiergoawe fon fantastiske Droom- un Woanbielden. Octave Landuyt - Jef Van Tuerenhout 
* [[Surrealismus|Surrealismus]]. Inspiration bie do nihilistiske Dadaiste. Ärkundenge fon dät Unnerbewuste in irrationelle Droombielden. Salvador Dali - Max Ernst - René Magritte - Paul Delvaux - Albert Carel Willink - Joan Miro - Yves Tanguy 
* [[Naive Kunst|Naive Kunst]]. Moalje ap bäidenske (uungeleerde) Wiese. Mäd Suurge fereenfachede Wiergoawe. Nit-wietenskuppelke [[Fäksproake fon Kunstmoalere|Perspektive]], kloore Faawen, nochterne Uutbieldenge fon fantasierde Foarstaalenge. Friske Vision. Henri Rousseau 
* [[Cobra|Cobra]]. Akzentuierjen fon Spontaneität. Oukuutenge foar (Co)penhagen, (Br)uxelles un (A)msterdam. Christian Dotremont - Pierre Alechinsky - Lucebert - Karel Appel - Asger Jorn - Corneille - Constant Nieuwenhuys - Jan Nieuwenhuys - Bengt Lindström 
* [[Op-art|Op-art]]. Geometrisk [[Fäksproake fon Kunstmoalere|abstrakte]] Bewäägenge in Europa, früünd an ju amerikoanske Hard-Edge Painting un dän rusken Konstruktivismus. Henryk Berlewi - Victor Vasarely - Jesus Raf Soto - Jan Van den Abeel - Willy Plompen 
* [[Colorfield Painting|Colorfield Painting]]. Dät wol dän Effekt fon groote Faawenflächen uutspielje. Barnett Newman - Mark Rothko - Josef Albers 
* [[Bio-morfiske Moalerkunst|Bio-morfiske Moalerkunst]]. Abstrakte Kunst äntnuumen an lieuwjene organiske Foarme, do spruutje uut de Natuur (Juunsats tou geometriske Foarme). Joan Miro 
* [[Pop-Art|Pop-Art]] Popular Art. [[Fäksproake fon Kunstmoalere|Figurativ]]. Banoale Foarstaalenge  uut ju Konsumption tou Kunst. Richard Hamilton - Andy Warhol - Roy Lichtenstein - James Rosenquist - Jasper Johns 
* [[Näie Figuration|Näie Figuration]]. Näie Foarm fon ruumelke Schaffenge: Oulienen fon traditionelle [[Fäksproake fon Kunstmoalere|Perspektive]], Ienbrangen fon Ruumte-Suggestion truch moalerkunstich froamde Objekte un Abstrahierjen tou Silhouet-Foarme. Renier Lucassen - Piet Zuyderland - Sipke Huisma - Roger Raveel - Etienne Elias - Raoul De Keyser
* [[Informelle Moalerkunst|Informelle Moalerkunst]] (Action Painting - Dripping). Europäiske Variante fon [[Fäksproake fon Kunstmoalere|abstrakten]] Expressionismus. Die Moaler häd de Hounde gans fräi.  Uk Materie-Moalerkunst naamd. Hans Hartung - Bram Bogart - Georges Mathieu - Jan Burssens - Antoine Mortier - Jackson Pollock 
* [[Existentielle Kunst|Existentielle Kunst]]. [[Fäksproake fon Kunstmoalere|Abstrahierjen]] fon Eenpeldhaide uut ju uursproangelke Bielde, in Figuur as uk in Londskup, tou dät blootlääsen fon unnerbewuste af primäre Äntwikkelengsstadien. Bie E.K. honnelt sik dät eer uum dän Charakter as uum dän Stiel, bie [[Fäksproake fon Kunstmoalere|Figuration]] as uk bie [[Fäksproake fon Kunstmoalere|Abstraktion]]. Francis Bacon - Jan Burssens - Jean Fautrier - Germaine Richier - Alberto Giacometti - Bram van Velde 
* [[Hyperrealismus|Hyperrealismus]]. Realismus wierroat mäd photographiske Präzision. Chuck Close - Domenico Gnoli - Jan Bentener - Marcel Maeyer - Roger Wittevrongel - Anton Declerck - Damien Hirst 
* [[Arte Povera|Arte Povera]]. Wol dän Betrachter tou Bewustwäidenge brange. Säkt ätter direkten Ferbeend twiske Natuur un Kultuur. Bloot bie italieniske Kunstlere. Michelangelo Pistoletto - Jannis Kounellis - Mario Merz - Marisa Merz - Giuseppe Penone - Luciano Fabro 
* [[Minimal Art|Minimal Art]]. Kreation fon spezifiske Objekte in ju Ruumte un hieren Ienfloud ap disse Ruumte, mäd Anweendenge fon industriel moakede Materioale. Donald Judd - Robert Morris - Dan Flavin - Sol LeWitt - Carl Andre 
* [[Fundamentoale Kunst|Fundamentoale Kunst]]. Apmäärksoamkaid juust foar Technik un Middele as Douk, Faawestof, Textur, Formoat, Lienje. Robert Mangold - Robert Ryman - Armando - Raimund Girke - Dan Van Severen - Raoul De Keyser - Marcase - Marthe Wery - Alan Green 
* [[Outsider Art|Outsider Art]]. Uk Art Brut naamd. Kunst die der loos stoant fon eenigen kulturellen Ienfloud un as puur, non-konformistisk äntstoant uut kunstleriske Isolierdhaid. Jean Dubuffet - Willem Van Genk - Pascal Tassini - Silvain Cosijns - Heide De Bruyne 
* [[Näien Realismus|Näien Realismus]]. Dadaistisken Iensleek. Produkte un Bieldemiddele fon ju moderne Sälskup, oafte destruktiv ferwoand truch Outoakeljen af deelwiese Fernichtjen. Yves Klein - Arman - Niki de Saint Phalle - Paul Van Hoeydonck - Pat Andrea - Peter Blokhuis - Walter Nobbe - Jurjen de Haan - Maarten van Dreven 
* [[Conceptual Art|Conceptual Art]]. Kunst ju sik bloot befoatet mäd de Idee as Realisation. Kunstseeke is neen Artikkel toun Ferkoop.  Joseph Kosuth - Joseph Beuys - Jef Geys - Jacques Charlier - Marcel Broodthaers - Barry Flanagan - Panamarenko 
* [[Do Näie Wüülden|Do Näie Wüülden]]. Do wüülen, ätter dän twäiden Waareldkriech, in schäärp kontrastierjene Faawen un in uurrumpeljene Teekenfiguure ap groote Formoate, hieren Gjouel uuterje uur ju ougerloose Gewald, ju tou ju düütske Tragödie fieren died. Georg Baselitz - A.R.Penck - Elvira Bach - Mühlheimer Freiheit - Thomas Lange 
* [[Graffiti|Graffiti]]. Spritsbusse-Moaljen in eenfachte Foarme un Faawen. Oafte Persiflage ap ju Sälskup. Keith Haring - Kenny Sharf - Robert Combas - Walter Dahn - Walter Swennen 
* [[Body Art|Body Art]]. Deerbie bruukt die Kunstler dät Lieuwend (Körper) uum sien kunstleriske Ideen tou demonstrierjen. Gilbert & George - Ger van Elk - Klaus Rinke - Yves Klein 
* [[Land Art|Land Art]]. Ferweendenge fon wät ju Natuur rakt: Äide, Steen, Holt. Uk Iengriep in ju Natuur. Robert Smithson - Javachef Christo - Leo Copers - Jan Dibbets - Andy Goldsworthy - Richard Long - Robert Morris  
* [[Fantasy Art|Fantasy Art]]. Maast realistiske Kunst gruunded ap Mythologie un moderne Fantasy. Larry Elmore - Frank Frazetta - Gerald Brom - Jonathon Earl Bowser - Keith Parkinson -Boris Valleyo - Chris Achilleos - Tom Kidd 
* [[Plastizismus|Plastizismus]]. [[Fäksproake fon Kunstmoalere|Figurative]] expressionistiske Wiergoawe mäd Uur-Akzentuierenge in Volumen-Proportione. Fernando Botero 
21. Jierhunnert 
* [[Mail-Art|Mail-Art]]. Kunstoard mäd Kommunikation as Medium. Ruud Janssen 
* [[Uunouhongigen Realismus|Uunouhongigen Realismus]]. Ströömenge fon däälich uur realistiske Kunst. Evert Thielen - Henk Helmantel - Hans Deuss - Frans Koppelaar - Herman Tulp - Rein Pol - Wout Muller 
* [[Planetarismus|Planetarismus]]. Multimedioal Projekt, dät biedreege wol an Integration un Synthesis fon ferscheedene Kunste: Moalerkunst, Film, Photographie. Musik, Dons. Kiro Urdin

[[Kategorie:Kunst]]

[[am:ስዕል]]
[[ar:رسم فني]]
[[ast:Pintura]]
[[be:Жывапіс]]
[[be-x-old:Жывапіс]]
[[bg:Живопис]]
[[br:Livouriezh]]
[[ca:Pintura]]
[[co:Pintura]]
[[cs:Malířství]]
[[cy:Paentio]]
[[da:Maleri]]
[[de:Malerei]]
[[el:Ζωγραφική]]
[[en:Painting]]
[[eo:Pentrado]]
[[es:Pintura]]
[[et:Maalikunst]]
[[fa:نقاشی]]
[[fi:Maalaus]]
[[fr:Peinture]]
[[ga:Péintéireacht]]
[[gl:Pintura]]
[[he:ציור]]
[[hi:चित्रकला]]
[[hr:Slikarstvo]]
[[hu:Festészet]]
[[hy:Գեղանկարչություն]]
[[ia:Pictura]]
[[id:Lukisan]]
[[io:Pikto]]
[[is:Málverk]]
[[it:Pittura]]
[[ja:絵画]]
[[jbo:cintylarcu]]
[[la:Pictor]]
[[lb:Molerei]]
[[li:Sjilderkuns]]
[[lmo:Pitura]]
[[lt:Tapyba]]
[[lv:Glezniecība]]
[[ms:Catan]]
[[nap:Pittura]]
[[nds:Billers]]
[[nl:Schilderkunst]]
[[nn:Målarkunst]]
[[no:Malerkunst]]
[[oc:Pintura]]
[[pl:Malarstwo]]
[[pt:Pintura]]
[[qu:Llimphiy]]
[[ro:Pictură]]
[[ru:Живопись]]
[[simple:Painting]]
[[sl:Slikarstvo]]
[[sr:Сликарство]]
[[sv:Målarkonst]]
[[tg:Наққошӣ]]
[[th:จิตรกรรม]]
[[tr:Resim]]
[[uk:Живопис]]
[[vec:Pitura]]
[[vi:Nghề sơn]]
[[wa:Pondeure]]
[[zh:绘画]]
