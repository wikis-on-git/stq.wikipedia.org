'''DHO38''' is dät Roupteeken fon n '''Loangstwoogenseender''' (dt. ''Längstwellensender'') fon ju Buundesweer, in de Naite fon [[Roomelse|Roomelse]].
DHO38 soant ap ju [[Frequenz|Frequenz]] 23,4 kHz mäd ne Seendelaistenge fon bit tou 800 [[Stroom - Laistenge - Energie|Kilowatt]] kodierde Mäldengen an [[U-Boot|U-Boot]]e fon ju [[Buundesmarine|Buundesmarine]] un uur [[NATO|NATO]]-Loundere. Apgruund fon ju gjucht läige Seendefrequenz, ferbuunen mäd ne relativ hooge Seendelaistenge, is n Ämpfang noch in Woaterdjupten bit tou sowät 30 m muugelk. Die [[Seender|Seender]] benutset oachte [[Schirmantenne|Schirmantenne]]n, do älk fon 352,8 Meter hooge Stäilröirmäästen drain wäide. Älke Määst stoant ap n sowät 3 Meter hoogen, zylindrisken [[Laitere un Isolatore|Keramikisolator]], die foar ne [[Glieksponnenge|Sponnenge]] fon 300 kV uutlaid is. Do Määsten sunt mäd zylindriske [[Swooidämper|Swooidämper]]e fersäin (ap ju Bielde as Fertjukkengen tou sjoon), do foar n stabilen Stand fon ju Konstruktion uk bie [[Stoarm|Stoarm]] suurgje.

[[http://de.wikipedia.org/wiki/Bild:Marinesender_DHO38_L%C3%A4ngstwellensender_der_Marine.jpg Klik hier foar ju Bielde]]
==Weblinks==
* [http://de.structurae.de/structures/data/index.cfm?id=s0012017 DHO38 bei structurae.de]

[[Kategorie:Telekommunikation]]
[[Kategorie:Seendeanloage]]
[[Kategorie:Militärike Iengjuchtenge]]

[[de:Längstwellensender DHO38]]
[[en:VLF transmitter DHO38]]
