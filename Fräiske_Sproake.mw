Dät '''Fräiske''' is ne [[Wäästgermaniske Sproaken|Wäästgermaniske Sproake]], wier uk dät [[Seeltersk|Seeltersk]]e tou heert. Bit in dät säkstienste Jierhunnert waas dät Fräiske ju eepentlike Sproake fon Ferwaltenge un Gjucht in do fräiske Kustenlounde twiske dät [[Vlie|Vlie]] in 't Wääste un ju [[Weser|Weser]] in 't Aaste. Ätters is ju Sproake in [[Aast-Fräislound|Aastfräislound]] uutstuurwen, man in Seelterlound is ju an 't Lieuwend blieuwen. Ju fräiske Sproake fon [[Wangerooge|Wangerooge]] is eerste in do füüftiger Jiere uutstuurwen.

== Sproaken ==
Ieuwenske dät Seelterske rakt dät noch two uur fräiske Sproaken.
So wäd dät [[Wäästfräisk|Wäästfräisk]]e boald fon sowät twäin träädel fon do 640.000 Ienwoonere fon ju holloundske Provinz [[Fryslân|Fryslân]]. 
[[Noudfräisk|Noudfräisk]] wäd boald fon sun 10.000 Ljuude ap ju Wäästkuste fon Sleeswich-Holsteen.

== Biespiele ==
{| border="1" padding="2" cellpadding="4" cellspacing="0"  width="300" style="background: #f9f9f9; border: 1px #aaaaaa solid; border-collapse: collapse; font-size: 95%;
|-
|[Seeltersk]||''Kop''||''Stierne''
|''Ooge''||''Noose''||''Muule''||''Tusk''
|''Keeuwe''||''Sooke''||''Tuddenge''||''Oor''
|-
|Wäästfräisk||''holle''||''foarholle''
|''each''||''noas''||''m&ucirc;le''||''tosk''
|''kin''||''wang''||''sliep''||''ear''
|-
|[Mooringer] Noudfräisk||''hood''||''foorhood''
|''uug''||''noos''||''müs''||''täis''
|''kan''||''siik''||''teening''||''uur''
|-
|[Ferring] Noudfräisk||''hood''||''braanj''
|''uug''||''nöös''||''mös''||''tus''
|''kan''||''sjuuk''||-||''uar''
|}

== Allere Stadien ==
; [[Middelfräisk|Middelfräisk]] (fon 1550 bit 1800): Dat is foarallen bewoard blieuwen truch do Apteekengen fon Johannes Cadovius-Müller uut Stedesdorf bie Esens (1691) un fon Westing (1688) un Witte (1720) uut dät Lound Wursten. Noch fuul moor is bekoand fon dät [[Wangeroogisk|Wangeroogiske]], dät bit 1950 besteen häd.

; [[Ooldfräisk|Ooldfräisk]] (bit 1550) : Siet sowät 1300 uurlääwerd foarallen in [[Gjuchtshondschrifte|Gjuchtshondschrifte]].

; Äntstoundenge fon dät Fräiske: Noch aller Fräisk is uurlääwerd wuuden in [[Runen-Ienschriften|Runen-Ienschriften]] do fon foar dät Jier 700 stamme schällen. Noch beeter kon me ju oolde Sproake kanne an oolde [[Steedenoome|Steedenoome]]n, do eerste siet 700 spezifiske [[Luudärschienengen|Luudärschienengen]] apwiesen dwo. Ju Äntstoundenge fon dät Fräiske schäl deeruum in ju Tied lääse.

; Protofräisk : Foar ju Äntstoundenge fon dät Fräiske schäl hier ne uur Sproake boald weese, ju [[Substroatsproake|Substroatsproake]], uk [[Protofräisk|Protofräisk]] naamd.

==Ferwiese ätter buuten:==
* 

[[Kategorie:Sproaken]] 
[[Kategorie:Fräisk]]
