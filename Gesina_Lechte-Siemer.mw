[[Bielde:Groslech.jpg|thumb|right|300px|[[Margaretha Grosser]] un Gesina Lechte (gjuchts) baale uur Uutgoawe fon hiere Geschrifte bie Gesina touhuus ap n 23. Sept. 2004.]]
'''Gesina Siemer''' waas gebooren in Roomelse ap n 13. Okt.1911 as Dochter fon dän Smid Nikolaus Siemer. Jo beginde 1928 mäd dichtjen, wierbie ju ap Anräägenge fon Pestoor Kokenge hiere seelter Määmesproake benutsede. In ju Schrieuwwiese kuud ju sik deerbie stutsje ap ju seelter Spräkwoudesamlenge, ju J. Bröring 1901 hääruutroat hiede. 

Hiere eerste Gedicht – wäil ''Din unbekoande Stierwedai'' - waas ätter ne Preetenje fon dän Pestoor. Do Gedichte ärscheenen domoals in do Heimatblätter fon ju Oldenburgische Volkszeitung. Ätters hilkede ju ätter dät Rienlound un dan ap t Oaler sätten jo sik in Ait deel. Deer is Gesina dän 8. August 2007 stuurwen.

'''Uutgoawen:'''
*''Louts Hinerks Tjoue'', Seelter Trjoue 1971. N Tjooterstuk in fjauer Deele, schrieuwen 1931 of 1932. 45 Sieden.

*''Ju Seelter Kroune''. Ostendorp Verlag Rhauderfehn, 1977. Mäd Bielden uut Seelterlound fon Bruno Ewen. 124 Sieden.

*''Dät ganse Lieuwend'', Seelterfräiske Gedichte un Läidere. Ait/ Friesoythe 2004. 107 Sieden.

*''Fiene Stemmen'', Seelterfräiske Gedichte un n Läidere foar litje Bäiden. Romelse – Seelterlound 2004. 61 Sieden.
[[Kategorie:Kultuur]][[Kategorie: Literatuur]][[Kategorie:Seelterfräiske Literatuur]]

[[fy:Gesina Lechte-Siemer]]
