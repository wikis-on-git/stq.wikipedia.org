Die Strukeljer Pestoor '''Heuer''' lääwerde 1913 n Biedraach uur je Seelter Sproake. Ätter ju Utdeenenge un n Fergliek mäd dät Platdüütske rakt hie ne kuute Grammatik, wierbie hie uk Roomelster un Strukeljer Luude fergliekt. Hie rakt uk noch Woudärkläärengen (''Flinte, Spiekr, Wonte, Deelbjoor, Äi'') un two Textbiespiele, dät eerste ätter Ehrentraut (Minssen), wüülst dät twäide meedeeld is fon ''Hernn Kaplan Schulte in Kneheim''. Dät lääste is ap Strukeljers, also is dät wäil die bekoande [[Pestoor Schulte|Wilhelm Schulte]] weesen.

* Pfarrer Heuer, ''Die Sprache des Saterlandes'' in: W. Schwecke, W. von Busch, H. Schütte, ''Heimatkunde des Herzogthums Oldenburg'', I.Bd., Bremen 1913, Sieden 469-477.
