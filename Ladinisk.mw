[[Image:Flag_of_Ladinia.svg|thumb|right|ju ladiniske Flaage]]
Dät '''Ladiniske''', uk '''Dolomitenladinisk''' naamd, is ne [[Romaniske Sproaken|romaniske Sproake]], ju der in dät Noude fon [[Italien]] boald wäd.

Ätter ju Meenenge fon eenige Foarskere bestoant ne äänge Fründskup fon dät Dolomitenladiniske mäd dät in Gestriche fon [[Kanton Graubünden|Graubünden]] boalde [[Bündnerromanisch|Romaniske]] un mäd dät [[Furlanische Sprache|Furlaniske]]. Ju Touhoopefoatenge fon disse tjo Sproaken unner dän Buppebegrip [[Rätoromaniske Sproaken]] is uumstrieden (''sjuch: "[[Questione Ladina]]"'').

Mäd sien sowät 30.000 Ljuude do dät as Määmesproake baale, heert dät Ladiniske ieuwenske [[Seeltersk|Seeltersk]], [[Noudfräisk|Noudfräisk]], [[Färöiske Sproake|Färöisk]], [[Samiske Sproake|Samisk]] un [[Bündnerromanisk]] tou do litste Sproaken Europas. Do [[Ladiner]] tälle tou do fon ju Europäiske Union anärkoande [[Sproakelke Minnerhaid|sproakelke Minnerhaide]] fon ju EU un schuulen deeruum in dän Genäit fon dän europäiske [[Minnerhaideschuts]], besunners fon ju ''[[Europäiske Charta fon do regionoale of Minnerhaidesproaken]]'' fon [[1991]] kuume, ju der besunners ju "Föärderenge fon Minnerhaidesproaken in Schoulen, in ju Ferwaltenge, foar dät Gjucht un in do Medien" foarsjucht.

== Ferspreedenge ==
[[Image:Ladin.png|thumb|300px|Do fieuw ladiniske Doale un hiere Loage in Nouditalien]]
Dät ladiniske Sproakgebiet ferdeelt sik uur tjo Ferwaltengsregione, wät ju Isolierenge fon do Ienwoonere unnernunner ferstäärket. Besunners unner dän [[Faschismus]] wuude dät siet [[1927]] forcierd. 

Ladinisk wäd ap ju eene Kaante in Deele fon ju Region [[Trentino-Suudtirol]] boald. Hiertou tälle dät [[Gröden (Suudtirol)|Grödnertal]] (''Gherdëina'') un dät  [[Gadertal]] (''Badia'') in ju Provinz [[Suudtirol|Bozen-Suudtirol]] un dät [[Fassatal]] (''Fascia'') in ju [[Trentino|Provinz Trient]].
Deer buute wäd dät Ladiniske in ju [[Provinz Belluno]] in ju Region [[Venetien]] boald, un uk in dät Doal fon [[Buchenstein]] (''Fodom'') un fon sowät 40% fon ju Befoulkenge fon dät Ski-Täärp [[Cortina d'Ampezzo]] (''Anpezo'').

== Stoatus ==

Ladinisk is in eenige Meenten mäd ne ladiniske Befoulkenge as regionoale Behörde- un Schoulsproake anärkoand. Tou disse Meenten heere [[Wolkenstein in Gröden|Wolkenstein]] (''Sëlva''), [[St. Ulrich in Gröden|St. Ulrich]] (''Urtijëi''), [[St. Christina in Gröden|St. Christina]] (Santa Cristina), [[Abtei (Südtirol)|Abtei]] (''Badia''), [[Kurfar]] (''Corvara''),  [[Enneberg]] (''Maréo''), [[St. Martin in Thurn]] (''San Martin de Tor''), [[Wengen (Südtirol)|Wengen]] (''La Val''), [[Canazei]] (''Cianacei''), [[Vigo di Fassa]] (''Vich'') und [[Pozza di Fassa]] (''Poza''), do der aal in ju Region [[Trentino-Suudtirol]] lääse. Bit däälich failt et an Minnerhaidengjuchte foar do Ladiner in ju Region Venetien. Deeruum strieuwje Ladiner in [[Cortina d'Ampezzo]], [[Livinallongo del Col di Lana]] un [[Colle Santa Lucia]] ne Näigliederenge fon do Ferwaltengsscheede an. Ju schuul do Täärpe do der al eer tou [[Tirol]] bzw. tou ju [[Diözese Bozen-Brixen|Diözese Brixen]] heerd hääbe, bie ju Autonome Provinz Bozen - [[Südtirol]] föigje.

== Geschichte ==

Ju Beteekenge kumt fon dät [[Latien]]ske häär, deeruum dät sik dät bie dät ''Ladiniske'' uum ne [[Vulgärlatien|vulgärlatienske]] Restsproake fon dän romanisierde [[Alpen]]ruum honnelt. Dät Ladiniske wäd as Uurblieuwsel fon vulgärlatienske Dialekte oafte tou dät [[Rätoromaniske Sproaken|Rätoromaniske]] reekend. Of dät ne uurregionale rätoromaniske [[Uursproake]] roate, is unner Wietenskuppere uumstrieden un wuude as [[Questione Ladina]] diskutierd. Siet dät [[6. Jierhunnert]] troangen [[Bajuware]] uut dät Noude foar un fertroangen dät romaniske Idiom uut wiede Paate fon sien fröier Ferspreedengsgebiet. Bloot in do ougelaine Doale kuude sik dät Ladiniske hoolde. Mäd dät Eende fon dän 1. Waareldkriech un ju Angliederenge fon dän suudelke Deel fon Tirol an Italien fällen do Gestriche, in do der Ladinisk boald wuude, fon dät aplöösde Kaiserriek [[Aastriek-Ungarn]] an Italien. Ju italieniske Nationoalbewäägenge fon dät [[19. Jierhunnert|19.]] un [[20. Jierhunnert]] saach in dät Ladiniske bolde altied n italienisken Dialekt, wät do maaste Ladiner oawers fon sik wieseden. Uk in dät [[Gruber-De-Gasperi-Oukuumen]] waas naan Schuts fon do Ladiner foarsäin.

Eerste truch dät [[Suudtirol-Pakeet|2. Autonomiestatuut]] foar Suudtirol kreegen do Ladiner in dit Gestrich Minnerhaidengjuchte.

[[1988]] beapdraagden do ladiniske Kultuurinstituute „[[Micurà de Rü (ladinisk Kultuurinstituut)|Micurà de Rü]]“ und „Majon di Fascegn“ den [[Zürich|Zürcher]] Universitätsprofessor [[Heinrich Schmid]], foar him ne gemeensoame [[Schriftsproake]] tou schafjen.
In dän Suumer [[1998]] ärscheen toulääst ju “Wailaitenge foar dän Apbau fon ne gemeensoame Schriftsproake fon do Dolomitenladiner“, wiermäd dät [[Ladin Dolomitan]] of "Ladin Standard" uut ju Dööpe nuumen wuude.

Ju Befoulkenge haalt oawers nit fuul fon ju kunstelk anlaide Sproake. Of disse Ärfiendenge foar dät Uurlieuwjen fon ju Sproake föärderlich is ärschient somäd ju groote Froage. (sjuch deertou uk [[Rumantsch Grischun]]) In Graubünden wäd ju Kunstsproake oktroyierd un ap finanzielle Wiese beloond.

Uursät ätter [http://de.wikipedia.org/wiki/Ladinische_Sprache] 

== Gliederenge ==
Dät Ladiniske fon däälich lät sik in fieuw [[Idiom]]e apdeele:
*Maréo/Badiot (Ennebergisk/Abteitalisk)
*Gherdëina (Grödnerisk)
*Fascian (Fassanisk)
*Anpezan (Ampezzanisk)
*Fodom (Buchensteinisk)

=== Sproakbiespiele ===

[[Image:Ladin2_K.jpg|thumb|300px|Ladinisch in dän "Pider", [[Wengen (Südtirol)|Wengen]]: ''Na buna ustaria, na bela compagnia, düc la chir gion, vedli y jogn.'' "N goud Weershuus, ne flugge Sälskup (Gemeenskup, Früündekring), aal säike ju jädden, Oolde un Junge."]]

As Sproakbiespil wäd hier n Deel fon dät Uusefoar in do ferscheedene Idiome un ap Düütsk, Seeltersk, Italienisk un Latien anfierd.

; Maréo/(Badiot) : Nosc Pere dal cí,<br /> al sii santifiché to enom,<br /> al vëgni to rëgn,<br /> töa orenté sii fata,<br /> desco sö al cí ensciö söla tera.
; Gherdëina : Pere nost, che t'ies tl ciel,<br /> sibe santificà ti inuem,<br /> vënie ti rëni,<br /> sibe fata ti ulentà,<br /> coche en ciel enscì en tiera.
; Fascian : Père nosc che te es sun ciel,<br /> sie fat sent to inom,<br /> fa che vegne to regn,<br /> to voler sie semper respetà,<br /> tant sun ciel che su la tera.
; Fodom : Père nòst che t'es sun paradíš,<br /> benedât lé l tuo inóm,<br /> resta con nos,<br /> che sará fat ci che te vòs<br /> sun ciél e su la tièra.

; Anpezan : Pare nosc, che te stas su in zielo,<br /> sée fato santo el to gnon,<br /> viene el to regno,<br /> sée fato chel che te vos tu,<br /> tanto in zielo che su ra tera.


;'''''Toun Fergliek:'''''
; [[Ladin Dolomitan]] : Pere nost, che t'ies en ciel,<br /> al sie santifiché ti inom,<br /> al vegne ti regn,<br /> sia fata tia volonté,<br /> coche en ciel enscì en tera. 
; Italienisk : Padre nostro che sei nei cieli,<br /> sia santificato il tuo nome,<br /> venga il tuo regno,<br /> sia fatta la tua volontà<br /> come in cielo, così in terra.

; Düütsk : Vater unser, der du bist im Himmel,<br /> geheiligt werde Dein Name.<br /> Dein Reich komme.<br /> Dein Wille geschehe,<br /> wie im Himmel so auch auf Erden.

; Seeltersk : Uus Foar, deer du bäst in n Heemel,<br /> gehilliged wäide din Noome.<br /> Tou uus kuume dien Riek.<br /> Din Wille schäl befoulged wäide,<br /> as in n Heemel, so uk ap de Waareld.

; Vallader (rätoromanisk Idiom) : Bap nos, tü chi est in tschêl,<br /> fat sonch vegna teis nom,<br /> teis reginam vegna nanpro,<br /> tia vöglia dvainta sco in tschêl eir sün terra.

; Sursilvan (rätoromanisk Idiom) : Bab nos, quel che ti eis el tschiel,<br /> sogns vegn fatg tiu num,<br /> tiu reginavel vegn,<br /> tia veglia daventa sco en tschiel e sin tiara.

;Latien : Pater noster, qui es in caelis,<br />sanctificetur nomen tuum.<br />Adveniat regnum tuum.<br />Fiat voluntas tua, sicut in caelo, et in terra.<br />

== Literatuur ==

*Maria Giacin Chiades (Hrsg.): ''Lingua e cultura ladina''. Canova, Treviso 2004, ISBN 88-8409-123-3 ([http://www.gbv.de/dms/casalini/05/0507178X.pdf Inhooldsferteeknis as PDF])
*Theodor Gartner: ''Ladinische Wörter aus den Dolomitentälern''. Niemeyer, Halle 1913 ([http://gallica.bnf.fr/ark:/12148/bpt6k248743 Digitalisat])
* Constanze Kindel: ''Ladinisch für Anfänger''. In: [[Die Zeit]] 4/2006 ([http://www.zeit.de/2006/04/Gadertal_2fS_9fdtirol Onlineversion])
*Marco Forni: ''Wörterbuch Deutsch - Grödner-Ladinisch. Vocabuler tudësch - ladin de Gherdëina''. Istitut ladin Micurà de Rü, St. Martin in Thurn 2002, ISBN 88-8171-033-1

== Weblinks ==
* [http://incubator.wikimedia.org/wiki/Wp/lld Test Wikipedia ap Ladinisk] (50 Sieden 3.11.07, 123 Sieden 10.3.09)
* [http://www.noeles.net "Noeles" - News rund um die ladinische Sprache in "''Ladin Dolomitan''" - die gemeinsame ladinische Schriftsprache]
* [http://www.lauscdiladins.com Die ladinische Wochenzeitung ''La Usc di Ladins'' ("Die Stimme der Ladiner")]
* [http://www.vejin.com - vejin.com - die Informationsseite zu den Ladinern]
*[http://dialectometry.com/ald/ Ladinienatlas ALD-I]
*[http://ald.sbg.ac.at/ald/ald-i/ Sprachatlas des Dolomitenladinischen und angrenzender Dialekte - "Sprechender" (Speaking Linguistic Atlas)]
*[http://www.dialectometry.com/ald/index.php  Ladinia - Dialektometrie Projekt]

[[Kategorie:Sproaken]]
[[Kategorie:Europa]]
[[Kategorie:Geographie]]

[[af:Ladinies]]
[[als:Ladinische Sprache]]
[[an:Idioma ladín]]
[[br:Ladineg]]
[[ca:Ladí]]
[[cs:Ladinština]]
[[cy:Ladineg]]
[[de:Ladinische Sprache]]
[[en:Ladin]]
[[eo:Ladina lingvo]]
[[es:Idioma ladino]]
[[eu:Ladinera]]
[[fi:Ladin]]
[[fr:Ladin]]
[[frp:Ladin]]
[[fur:Lenghe ladine]]
[[hu:Ladin nyelv]]
[[id:Ladin]]
[[it:Lingua ladina]]
[[ja:ラディン語]]
[[la:Dolomiana Latina lingua]]
[[nds-nl:Ladinies]]
[[nl:Ladinisch]]
[[no:Ladinsk]]
[[oc:Ladin]]
[[pl:Język ladyński]]
[[pms:Lenga ladin-a]]
[[pt:Língua ladino-dolomítica]]
[[rm:Lingua ladina]]
[[ro:Limba ladină]]
[[ru:Ладинский язык]]
[[sk:Ladinčina]]
[[sr:Језик ладин]]
[[sv:Ladinska]]
[[vec:Łéngoa ładina]]
[[zh:拉登語]]
