Die Uutdruk '''Truuf''' is ne foulkstüümelke Fereenfachenge fon dät Woud [[Triumph]] un beteekent algemeen in uurdrainen Sin n Foardeel. In Haudseeke ferwoant me dän Begriep oawers in dät [[Koartenspil]].

Ieuwenske ju Beteekenge Truuf is uk dän Uutdruk '''Atout''' gebruukelk, so jäilde bie [[Bridge]] foar n Spil sunner Truuf do Oukuutengen '''NT''' foar ''No trump'' of '''SA''' foar ''Sans atout''.
== Truuf in dät Koartenspil ==
Normoalerwiese sund do Faawen (Failfaawen) fon dät Koartenspil [[Spielkoarten|Schällen, Haat, Schuppe un Äkkene] blw. Karo, Haat, Piek un Kjuus unnernunner eerste moal gliekbegjuchtiged. Bie ferscheedene Spiele kumt oawers hääruut, dät een fon disse Faawen ne haagere Kraft toun Beloangjen fon n Stich kricht. Ju is dan do uur Faawen uuroardend un dät Foarhoundenweesen fon ne Truufkoarte in n Stich bewirket, dät dissen Stich an dän Besitter fon disse Truufkoarte gungt.
=== Ferscheedene Truufoarde in eenpelde Spiele ===
Aal Koarten fon ju [[Faawe (Koartenspil)|Faawe]] sunt dan Truuf, uk do sonaamde [[Lusche (Koartenspiel)|Luschen]].
==== Spiele mäd foartied fäästlaide Truuffaawen blw. Koarten ====
* [[Dubbelkop]] = [[Schellen]] (bie dät frantsööske Blääd [[Karo]])
* [[Schäipekop]] = [[Haat]]

==== Spiele mäd varioabele Truuffaawe ====
* Mäd Lootgluck:
** [[Whist]]
** [[Écarté]]
** [[Gaigel]], [[Binokel]]
** [[Durak]]
* Truch Raitsjen:
** [[Skat]]
** Bieter (Variante fon [[Jass]])
** [[Bridge]]
* Truch Truufgjucht
** Schuuwer, Differenzler (Variante fon [[Jass]])
* Truch fääste Truuwe un Truufgjucht
** [[Watten]] (Fääste Truuwe: Haaten Köönich, Schellen Soogen, Äkkene Soogen)

==== Spiele mäd Extrakoarten foar Truuf ====
* [[Cego]]
* [[Tarot]] blw. [[Tarock]]

== Dät Koartenspil Truuf ==
Dät rakt uk n Spil mäd dän Noome Truuf. Spield wäd mäd [[Elfer Raus]] Koarten. Bie dit Stichspil is dät Siel, ätter Kriegen fon do Koarten ju genaue Antaal fon do Stiche foaruuttoutällen, do me ap Eende fon ju Runde moaked hääbe moate. Bie Roakjen fon ju Stichtaal rakt et Pluspunkte, uurs Minuspunkte.
== Uutdrukke ==
Uut ju spieltechniske Betjuudenge fon ''Truuf' laitje sik in dän aalgemeine Sproakgebruuk uk eenige [[Uutdruk]]ke ou:
* ''"...n Truuf uutspielje..."'' = wät oantwoudje, wät dän uur tou n Swiegjen brangt; n twingend Argument lääwerje.
* ''"...hie häd aal Truuwe in de Hounde.."'' = hie häd aal Foardeele ap sien Siede
* of uk ju Froage ''"Wät is Truuf?"'', sowät gliekbetjuudend mäd ''"Wät rakt et Näis?"''

[[Kategorie:Koartenspielbegriep]]
[[Kategorie:Skat]]
[[Kategorie:Tarot]]
[[Kategorie:Tarock]]
[[Kategorie:Schäipekop]]

[[da:Trumf]]
[[de:Trumpf (Kartenspiel)]]
[[en:Trump (card games)]]
[[eo:Atuto]]
[[fr:Atout]]
[[he:שליט (קלפים)]]
[[nl:Troef]]
[[no:Trumf]]
[[pl:Atut]]
[[ru:Козырь]]
[[sl:Adut]]
[[sv:Trumf]]
