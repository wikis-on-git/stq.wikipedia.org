Dät '''Seelterske''' of ''[[Seelterfräisk|Seelterfräiske]]'' - ju [[seelter|seelter]] Sproake -  is ne [[Fräiske Sproake|fräiske]] [[Sproake|Sproake]], ju fon sowät 2.200 Moanskene boald wäd in [[Seelterlound|Seelterlound]]. Ju [[Uursproang fon ju seelter Sproake|Touhoopestaalenge]] fon ju Sproake wiest, dät ju uk as [[Stilkene Sproake|Geheemsproake]] bruukt wuude. Sjuch uk dän [[Biespilsats|Biespilsats]]

== Gebiet ==
Seelterlound waas bit uungefeer 1900 n Soundinsel midde in oafte uunbegungboare hooge [[Foan|Foane]]. Uk truch ju isolierde Loage is ju [[Fräisk|fräiske]] Sproake hier bewoard blieuwen. N uur Faktor waas dät dät litje Lound ätter ju Reformation fon dän Biskup fon [[Munster|Munster]] [[Rekatolisierenge|rekatolisierd]] wuude, wiertruch Familienferbeende mäd dät [[aastfräisk|aastfräiske]] Noude ousnieden wuuden. Wichtige Ärwäärbsmiddele wieren bit uum 1800 Honnel un [[Schipfoart|Schipfoart]] uur dän litje Stroom ju [[Seelter Äi|Seelter Äi]] un deerätter [[Eedgreeuweräi|Eedgreeuweräi]] un in 't Noude holten [[Schipsbau|Schipsbau]]. Ätter 1900 wuude ju Buuräi ap do kultivierde hooge Foane gans wichtich.

Dät Sproakgebiet uumfoatet trjo Täärpe: [[Struukelje|Struukelje]], [[Roomelse|Roomelse]] un [[Schäddel|Schäddel]]. In ju junge Kolonie [[Säidelsbierich|Säidelsbierich]] wäd nit fuul Seeltersk boald. Däälich bildje do mädnunner ju Meente Seelterlound mäd n Uurfläche fon 123 km<sup>2</sup> un sun 13.000 Ienwoonere. 
Wan uk do Seeltersk-Baalere ne Minnerhaid sunt, so bildje jo in Ferwaltenge un Wirtskup daach n wichtigen Faktor. Ieuwenske Seeltersk un Hoochdüütsk behärskje jo dät Platdüutske, ju Sproake fon do uur 'gewöönelke' Ljuude.

== Stoatus ==
Dät Seelterske is siet soowät 1800 bekoand uut Apteekengen fon Äntdäkkengsraisere un Sproakkundige. Ätters is dät fuul [[Unnersäikere fon ju seelter Sproake|unnersoacht]] wuuden. Eerste siet 1950 fangt dät Seelterske oun n bitjen [[Literatuur|Schriftsproake]] tou wäiden. Uum 1945 waas ju [[Sproakstatistik|Loage fon ju Sproake]] in do oolde Käädentäärpe noch so stäärk, dät ferscheedene Fluchtlinge uut [[DDR|Aast-Düütslound]] sloank Seeltersk baalen leerden. Ätters geenen fuul Seelter Oolden deertou uur, hiere Bäidene ap [[Düütsk|Hoochdüütsk]] (af [[Platdüütsk|Platdüütsk]]) aptouluuken. Do lääste Jiertjaande koom deerap ne Reaktion un wäd uk n Bitje Seeltersk ap do Schoulen roat. Ne Seeke ju foar bee Sieden fuul Ärfoulch rakt, läite do seelter Uuren fon allere Ljuude in Bäidenstuune. Uk kuume hier un deer seelter Beteekengen ap Huuse un sunt nu do seelter Täärpnoomen uk ap do Schilde anroat. Dät is foar n grooten Deel bewierked fon dän [[Seelter Buund|Seelter Buund]].<br>
Ju seelter Sproake stoant unner Schuts fon ju Europäiske [http://www.mi.niedersachsen.de/master/C29852_N13772_L20_D0_I522.html Charta fon do Regionoal- un Minnerhaidssproaken]. 

== Däälich ==
=== Medien ===
Ju [http://www.emsvechtewelle.de/ Ems-Vechte-Welle] häd älke two Wieke fon 11:00 bit 13:00 ne [[Radio|Seendenge]] uut Seelterlound ap Seeltersk un Plat. 

=== Säärke ===
Toumindest eenmoal in do two Jiere wäd in ju roomske Säärke ne Misse ap Seelter ouheelden. Dät [[Näie Testament]] is fon [[Marron Curtis Fort|Marron Fort]] uursät ap Seelterfräisk. Dät Bouk is nit bloot foar do Seelterfräisen schreeuwen, man foar aal do Fräisen so as dät foare in dät Näie Testament stoant:    
"''Dät näie Tästamänt un do Psoolme in ju aasterlauwers fräiske Uurtoal fon dät Seelterlound, do Groninger Umelounde, Aastfräislound, dät Jeverlound un Butjoarlound''"

So konnen uur Fräisen do neen Seelterfräisk baale daach uk ju Sproake leere wült et uurs nit fuul [[Literatuur]] rakt.

=== Literatuur ===
{{Uure Siede|1= Seelterfräiske Literatuur}}

Immer moor Seelterfräisen fange oun in ju oaine Sproake tou schrieuwen. Sänt [[1990]] sunt two literäre Bouke ap Seeltersk publisiert, mäd Fertälstere un Dööntjene. Do hieden bee ne Aploage fon duusend.

== Sjuch uk ==
* [[Seelterfräiske Literatuur|Seelterfräiske Literatuur]]
* [[Unnersäikere fon ju seelter Sproake|Unnersäikere fon ju seelter Sproake]]
* [[Äntwikkelenge fon do seelter Luude|Äntwikkelenge fon do seelter Luude]] 
* [[Seelter Texte ap Internet|Seelter Texte ap Internet]]
* [[Sproakstatistik]]
* Seelter [[Noomenkunde]]
* Seelter [[Luudgeschichte]]

== Ferwiese ätter buuten ==
* [http://www.uoc.edu/euromosaic/web/document/friso/an/i2/i2.html Euromosaic]
* [http://mitglied.lycos.de/Seelter2/ Näie Seelter Siede]
* [http://www.lowlands-l.net/seeltersk.php Portoal foar Lowlands-L, seelterske Fersioun]
* [http://www.staff.uni-marburg.de/~naeser/dial-aud.htm Spreeken Seeltersk! Nr.38, 39]
* [http://www.geocities.com/ekfrysk/etym.htm Wier kumt dät Woud häär?] 

{{SproakenDuutslound}}

[[Kategorie:Fräisk]]

[[br:Frizeg ar reter]]
[[de:Saterfriesische Sprache]]
[[dsb:Saterfrizišćina]]
[[en:Saterland Frisian language]]
[[fy:Sealterfrysk]]
[[gv:Freeshlannish Hiar]]
[[hsb:Saterfrizišćina]]
[[it:Dialetto frisone orientale]]
[[li:Saterfries]]
[[nds:Saterfreesche Spraak]]
[[nds-nl:Selterfrais]]
[[nl:Saterfries]]
[[pl:Język fryzyjski saterlandzki]]
[[ru:Затерландский фризский язык]]
[[zh:沙特弗里西語]]
