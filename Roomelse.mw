[[Bielde:PROOMELS.JPG|right|thumb|Noomenschild Roomelse]]
[[Bielde:Oolde Roomelster Säärke.jpg|right|thumb|ju oolde Roomelster Säärke]]
'''Roomelse''' ([[Düütsk|Düütsk]] '''Ramsloh''' af '''Saterland-Ramsloh''') is n Täärp in  [[Seelterlound|Seelterlound]] un mäd soowät 4300 Ienwoonere dät grootste Täärp fon ju Meente. Roomelse waas bit tou 1974 ne oaine Meente, nu häd deer die Meenteräid sin Sit.

Bit 1812 wuude in ju Roomelster Säärke ju Loade mäd dät Seelter Gesätsbouk un Mäiten un Gewichten toun Iekjen apbewoard. Ju Loade hied trjo Slotte, een foar älke Täärp.

Die Noome ''Roomelse'' kuud häärkuume fon Ooldfräisk ''*Rames-la'' mäd as Gruundwoud (twäide Lid) ''la'', Hoochdüütsk ''Loh'' ' Woold af eepene Steede deeroun', wät in fuul Noomen apträt.
Tou ferglieken is dät an uur Steeden foarkuumende ''Ramsel, Ramslo, Ramelsloh''. As Bestimmengswoud is tou ferglieken dät Middelläichdüütske ''ramese, remese'' ' Bärenlauch/ Allium Ursinum' af ''hraban, hramn'' ' Rabe' (die Fuugel af n Persoonennoome). Also ' Woold mäd Boarenlook af Roawen'.


[[Kategorie:Stääd in Läichsaksen]]


[[fy:Roomelse]]
