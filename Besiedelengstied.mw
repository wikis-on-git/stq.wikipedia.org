Do geschichtelke Wällen läite us gans in Tjuustergaid uur ju '''Besiedelengstied'''  fon Seelterlound. An ju Foarm fon dät seelter Woud ''Jool'' 'Rad' is oawers ättertouwiesen, dät dät Seelterske sik al fon dät Aastfräiske ouschat hiede foar ju Besiedelenge fon Noudfräislound, also foar ju Midde fon dät alfte Jierhunnert (Århammar 1969:59f.)

N wiederen Iendruk kuud wonnen wäide uut ju Ferspreedenge uur Europa fon do Noomen doo uureenstämme mäd do seelter Täärpnoomen ''Boukeläsk, Roomelse, Hollen'' un ''Schäddel'' (sjuch Koarte, Kramer 1994:17). Disse Noomen heere tou do maast foarkuumende Noomentypen un uut hiere Ferspreedenge is mäd Foarbehoold outouleeden, dät n Wälle fon Kolonisationen sik fon dät Muudegebiet fon de Oamse (also um Oamde/Emden) ätter dät Binnenlound wai bewääged hääbe kuude. Ju Ferspreedenge fon do Noomen stimt tou n grooten Deel mäd do Hoohaidsgebiete fon do fränkiske un angelsaksiske Rieke in dät njuugende Jierhunnert. Bie glieke Äntstoundenge fon aal do Täärpe un Stääde waas dan ap n Äntstoundenge fon do Seelter Täärpe in dät 7. bit dät 9. Jierhunnert tou sluuten. Uum ju Tied wäd disse Oart Noomen uk tou n eersten Moal naamd (Kramer 1978:64). Uur dät Oaler fon do Säärken ferglieke Trenkamp 13 + Anm. 15). 
* Sjuch [[Literatuur uur Seelterlound|'''Literatuur''' uur Seelterlound]].

[[Kategorie:Geschichte]]
[[Kategorie:Seelterlound]]
