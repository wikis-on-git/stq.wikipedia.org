[[Bielde:User-FastFission-brain.gif|right|Filmbielde fon ju moanskelke Brainge, moaked truch Animation fon moorere Snitte.]]
[[Bielde:Modern 3T MRI.JPG|thumb|MRT-scanner. Die groote Magnet, wier n Patient oane schäuwen wäd uum dät buutere Magnetfäild tou kriegen.]]
'''Magnet-Resonanz-Tomographie''' (MRT, uk MRI) is ne Methode uum dät Binnere fon n Moanske outoubieldjen. Dät basiert sik ap dän Fakt, dät do Atomkäädene fon n Stof sik traale un deerbie n charakterisk Magnetfäild moakje, dät hat ‘Spin’. [Dät jält uurigens bloot foar Isotope, do der n uungeroaden Taal fon Protone plus Neutrone hääbe]. Wan me deer nu fon buute n uur Magnetfäild fon ju goude Energie ap sät, dan kon die Spin sik uumetraale. 

Schaltet me nu dät Magnetfäild wier uut, dan faalt die Spin in sien oolde Loage tourääch, wierbie hie n Foton mäd ne fon älk Element bestimden Energie uutsoant. Ju kon me meete un deertruch fääststaale uut wäkke Elemente die Stof bestoant. [Ferglieke wo [[Auger-Elektrone-Spektroskopie (AES)|AES]] jusälge Taktik anwoant ap Elektrone, wüült et sik hier uum Käädendeele honnelt].

Truch nu n Gefälle (Gradient) in dät Magnetfäild tou moakjen, kon me fääststaale wier do bestimde Atome sik befiende un so kon me mäd n Kompjuter ne ruumelke Bielde moakje. Gewöönelk wäide do Resultoate deeruum präsentierd as Snitte fon n Kop of n Körper. Deeruum hat dät uk ''Tomographie'', fon griechisk ''τόμος'' "Snit".

[[bs:Magnetska rezonanca]]
[[cs:Magnetická rezonance]]
[[de:Magnetresonanztomographie]]
[[el:Μαγνητική τομογραφία]]
[[en:Magnetic resonance imaging]]
[[eo:Magneta resonanca bildigo]]
[[es:Resonancia magnética]]
[[et:Magnetresonantstomograafia]]
[[eu:Erresonantzia Magnetiko bidezko Irudigintza]]
[[fa:ام‌آر‌آی]]
[[fi:Magneettikuvaus]]
[[fr:Imagerie par résonance magnétique]]
[[he:דימות תהודה מגנטית]]
[[hr:Magnetna rezonancija]]
[[it:Imaging a risonanza magnetica]]
[[ja:核磁気共鳴画像法]]
[[lb:Magnéitresonanztomographie]]
[[ms:MRI]]
[[nl:MRI-scanner]]
[[nn:Magnetresonanstomografi]]
[[no:Magnetresonanstomografi]]
[[pl:Obrazowanie rezonansu magnetycznego]]
[[ru:Магнитно-резонансная томография]]
[[sk:Zobrazovanie magnetickou rezonanciou]] 
[[sl:Slikanje z magnetno resonanco]]
[[vi:Chụp cộng hưởng từ]]
[[zh:核磁共振成像]]
