{{Tourääch ätter}}
[[Image:Iroquois 6 Nations map c1720.png|thumb|400px|Do Irokesen-Stamme in 1720, suudelk fon dät Ontariomeer.]]
[[Image:Onondaga Village Allen.jpg|thumb|300px|Skizze fon [[Samuel de Champlain|Samuel de Champlain]] (1567/70-1635) fon sin Angriep ap n Onondaga Täärp.]]
[[Image:Map of New York highlighting Onondaga County.svg|thumb|300px|Onondaga County in dän Stoat New York.]]
Do '''Onondaga''' sunt aan fon do fieuw Stamme fon do [[Indioaner|Irokesen]]. Hiere traditionelle Heemat is ju Onondaga County, New York, uum Syracuse tou. Deeruum dät jo twiske do uur Stamme woonden, koomen do Irokesen altied bie do Onondaga touhoope, juust as däälich noch hiere tradionelle Boase.

In dän amerikoanske Fräiegaidskriech (1775–1783) wieren do Onondaga eerste näitroal, man leeter streeden do mäd do uur Irokesen juun do Fereende Stoate mäd do Ängelske, ätter n amerikoansken Angriep ap hier wichtichste Täärp dän 20. April 1779. Moonige Onondaga geenen deeruum ätter ''Six Nations'' Reservoat, Ontario/Kanada, ätterdät do Fereende Stoate uunouhongich wuuden wieren. Do, do der in New York bleeuwen (däälich 1.475 Ljuude), sunt unner ju Regierenge fon tradionelle Boase, do der benaamd wäide fon do Clan-Määme, also nit wääld wäide.

* [http://www.topozone.com/map.asp?lat=42.941847&lon=-76.155853&s=200&size=m&layer=DRG100&datum=nad83 Koarte] fon dät Onondaga Reservoat, suudelk fon Syracuse.

Dän 11. Meerte 2005 mäldede ju Onondaga Nation, dät jo Anspruch moakje ap uur 7500 km2 Lound fon hiere Foaroolden uum Syracuse tou. Jo hoopje so moor Ienfloud tou kriegen bie ju ökologiske Wierhäärstaalenge fon dät Gestrich.


== Ju Sproake ==
Ju Onondaga Sproake wäd däälich noch boald fon sun 100 Ljuude in Ontario un wäästelk New York. Fuul Bäidene wuuden nit moor in ju Sproake apleeken, deeruum dät jo uutlaached wuuden, man nu wäd ju in do Schoulen [http://www.syracuse.com/poststandard/stories/index.ssf?/base/news-11/118647746258950.xml&coll=1 unnergjucht.]
Dät is apfaalend, dät jo juust as in Seelterlound in do Bäidenstuune [http://www.turtletrack.org/Issues03/Co12272003/CO_12272003_OnondagaRescue.htm ounfangd sunt.]  

Wo sun Sproake innunner sit, kon me n bitje ouleese uut do foulgjende Biespilsatse. Deerbie is ? n Klik in de Kääle, staalt also neen Froage deer.
*''yá te?ethé?tha?'' - Ju haut nit.
*''yá te?ethe?thákwa?'' - Ju haude gewöönelk nit.
*''yá te?ethe?táhne?'' - Ju wol nit haue.
*''yá te?akothé?tih'' - Ju haude nit.
*''yá thayethé?tha'' - Ju schuul nit haue.

Un: ''kanonó? kanatowá:nęh'' - New York is ne groote Stääd.


== Sjuch uk: ==
*[http://www.onondaganation.org/ Ju oaine Siede fon ju Onondaga Nation.]
*[http://www.ohwejagehka.com/onon-body1.htm Hier koast du Onondaga '''heere'''!]
*[http://www.native-languages.org/onondaga.htm Onondaga language.]
*[http://www.answers.com/topic/onondaga-reservation-new-york Onondaga Reservoat.]
*[http://www.sixnations.ca/ Six Nations, Ontario.]
*Chafe, Wallace L. ''A semantically based sketch of Onondaga.'' Baltimore: Waverly Press, 1970.
*[http://www.native-languages.org/famiro_words.htm Fergliekende Woudelieste fon Irokesiske Sproaken]
*[http://www.tuscaroras.com/pages/six_nations_ex.html The Six Nations of the Iroquois.]

[[ca:Onondaga]]
[[de:Onondaga]]
[[en:Onondaga language]]
[[en:Onondaga (tribe)]]
[[es:Onondaga]]
[[pl:Język onondaga]]
