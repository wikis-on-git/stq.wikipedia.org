N '''Ökosystem''' is dät Touhoope fon juu Biozönose (aal doo Lieuweweesen) un dät Biotop (die Lieuwedsruum). Doo Ökosysteme, doo wie an Lound hääbe, bestounden uut...



1. Produzente (Ärtjuuchere), doo mäd Photosynthese uut CO<sub>2</sub>, Sunnenlucht, Mineralien un Woater organisk Materioal un Suurstof produzierje. Dät sunt normoal [[Plonten]].

2. Doo Konsumente (Ferbruukere), maastied sunt dät [[Dierte]] frätte organisk Materioal, omje dän Suurstof mäd juu Luft ien un omje CO<sub>2</sub> foar doo Ärtjuuchere, uut. Die eerste Ferbruuker, dät kon toun Biespiel n [[Räi]] ''Capreolus capreolus'' weese, frät Gäärs, also dän Ärtjuucher direkt. Die lääste, die Wulf, die dät Räi filiecht frät, frät Dierte. Hie normoal neen Fäinde un stäärft. 

3. Dood organisk Materioal: Die Wulf ferwäidt un wäd tou n Deel fon Oasfreetere ieten un tou n Deel oubaud. Ook deelfaalen Loof un doode Boome wäide oubaud, un doo Oubauere sunt Bakterien, Amöben, Poagestoule etc. Ap dän Mul kon n näien Ärtjuucher woakse, man tou n Deel wäd dät ook gans oubaud tou näi mineralisk Materioal, wierap ook n näien Ärtjuucher woakse kon.

4. Dät Biotop mäd Sunnenlucht, Ploats uum tou lieuwjen, Mineralien, Woater,... Sunner juu Sunne kuud dät neen Ökosystem reeke: Sunner juu Sunne roate dät bienaist neen Waarmte, un neen Woater kon ferdampe. Uut dissen Gruund roate dät neen Wulken un neen Rien un doo Plonten wuuden ferdruugje. Doo Dierte wuuden ferfjoose un doo Poagestoule ook. Sunner Ploats kon natüürelk ook neen Ökosystem entstounde.

[[Image:Ökosystem.png|300px]]
[[Image:Ökosystem seeltersk.svg|500px]]

[[Kategorie:Biologie]]

[[de:Ökosystem]]
