{| border="1" cellspacing="0" style="float:right;margin-left:0.5em"
! align="center" bgcolor="#6B8E23" | Wälp
|- 
| align="center" | [[Image:Numenius arquata Reculver.jpg|250px|Wälp]]<br><small>N Wälp ''(Numenius arquata)'' in Änglound</small>
|- 
! align="center" bgcolor="#6B8E23" | '''Systematik'''
|- 
|
{| border="0"
|- 
| ''Oardenge:'' || Wilpoardiche ''Charadriiformes''
|- 
| ''Familie:'' || Snippenfuugele ''(Scolopacidae)''
|- 
| '' Sleek:'' ||  ''Numenius''
|- 
| ''Oard:'' || Wälp ''(Numenius arquata)''
|-
|}
|}
Die '''Wälp''' of '''Wülp''' ''(Numenius arquata)'' is n Fuugel uut ju Familie fon do Snippenfuugele. Hie lieuwed in dät Aast-Middel-[[Europa]], Aasteuropa, [[Änglound]] un in dät Noudwääste gungt sin Liewendsruum bis tou Noudwääst-[[Frankriek]]. Moonige Wälpe lukken in dän Winter tou do Foaralpenseen, man eenige bliewen uk in hiere Broudgebiet. Die Wälp rapt normoal "tlüü tlüü tlüü", wät gans as ne Flöitepiepe klingt.

== Kost ==
Die Wälp frät ferscheedene litje Dierte do hie uut dän Gruund pluuderet, besuuners Äisen, man in dät Wääd uk Musselken un litje Krääpse. Säilden frät hie uk Bäien un litje Plonten.

== Gebiet-Ferdäägenjenge un Wuut ==
Wan n monnelk Wälp sin Gebiet ferdäägenet, floogt hie hääruume. Dät sjucht so uut: Hie stieged stum an, un dann gliedt hie wier n bitje deel un rapt deerbie uk wier as ne Flöite, man djooper as normoal. Ätter dissen Roup hie moaket n "trrrrrr". Wan me him äärgeret af hie sik sonst apieweret, moaket hie "tüi-tüi-tüi-tüi".

== Broud ==
[[Image:Eggs Numenius arquata.jpg|150px|thumb|right|Oaiere fon dän Wälp]]
In ju Tied fon ju Foartplontenge rapt die Wälp n anstiegend: "tlüütlüütlüütlüütlüürrrrrrrrr". Hie lait sin gräinelke tou bruunelke, dunker sprinkelch Oaiere (67 x 46 mm)in dän April of in dän Moai in ne litje Molle, ju hie as Nääst schrabet un wooket hied. Allebee Oolden broude do Oaiere in fjauer Wieke uut. Derätter slipje do litje Wälpe. Fieuw Wieke leeter konnen se fljoogen.


== Literatuur ==
*Michael Lohmann:BLV-Bestimmungsbuch Vögel ISBN 3-8289-1668-6
*Eckard Pott un Jean C. Roché: Wer singt denn da? Weltbild-Ferlaach ISBN 978-3-8289-3443-6

[[Kategorie:Biologie]]

[[bg:Голям свирец]]
[[ca:Becut]]
[[cs:Koliha velká]]
[[cy:Gylfinir]]
[[da:Storspove]]
[[de:Großer Brachvogel]]
[[en:Eurasian Curlew]]
[[eo:Granda kurlo]]
[[es:Numenius arquata]]
[[fi:Kuovi]]
[[fr:Courlis cendré]]
[[hu:Nagy póling]]
[[it:Numenius arquata]]
[[ja:ダイシャクシギ]]
[[lt:Didžioji kuolinga]]
[[nl:Wulp]]
[[nn:Storspove]]
[[no:Storspove]]
[[pl:Kulik wielki]]
[[sk:Hvizdák veľký]]
[[sv:Storspov]]
[[tr:Bayağı kervan çulluğu]]
