'''Sproakannernge''' (de. ''Sprachänderung'') is je Ärschienenge dät Sproaken sik mäd der Tied annerje. Foar sun Annernge kon dät ferscheedene Uurseeken reeke.

* Spreekere fon ne Sproake strieuwje bolde immer ätter '''Fereenfachenge'''; dät is ne Seeke fon Ekonomie. So wäd ap [[Seeltersk|Seeltersk]] oafte boald fon ''hä wie'' un ''ko wie'', insteede foar "hääbe wie, konnen wie''.
* '''Ienfloud fon n uur Sproake'''. So wäd foar Seeltersk ''tjuude'' oafte ''düüdje'' kweeden, sicher truch Ienfloud fon [[Platdüütske Sproake|platdüütsk]] ''düden''.
* Bie [[Sproakwikselenge|Sproakwikselenge]] wäd ne Sproake uurnuumen truch Spreekere fon n uur Sproake un dät kon wäil moal '''Ienfloud fon ju [[Substroatsproake|Substroatsproake]]''' feruurseekje, toun Biespil as doo näie Spreekere sik toufuul Moite reeke mouten uum hiere näie Sproake tou leeren.
: N Biespil deerfon is: wier uur [[Germaniske Sproaken|germaniske Sproaken]] Satse apbaue as ''Iek gunge ...'', boalt dät [[Ängelske|Ängelske]] fon ''I am going ...''. Dät is ju woudelke Uursättenge fon dät [[Walisike Sproake|Waliske]] ''Rydw i 'n mynd ...''. Die näie Spreeker hougede dan bloot ju Beegenge fon ''to be'' tou leeren un nit ju fon ''to go'' un aal do uur Tiedwoude. 
* Dät rakt noch fuul Aspäkte fon Sproakannernge, wier noch neen Uurseeken foar fuunen wuuden sunt. Wäkke toanke dan uk wäil an '''spontoane Drift''', dät hat: ne Annernge sunner ätterwiesboare sproakkundelke Gesätsmäitegaid. Dät kuud dan fielicht ju Uurseeke weese fon do groote [[Luudannernge|Luudannernge]]n wier aal do fräiske Sproaken uutnonner woaksen sunt. Man uk [[Homonymeflucht|Homonymeflucht]] wäd as Ärkläärenge deerfoard anfierd.

[[Kategorie:Sproaken]]
