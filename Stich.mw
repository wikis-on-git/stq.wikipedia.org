N '''Stich''' beteekent ne Spielrunde bie ferscheedene [[Koartenspil|Koartenspiele]], do wäide deeruum uk ''Stichspiele'' naamd.
==Stiche==
N Spieler ''spielt uut'', d.&nbsp;h. lait ne [[Spielkoarte]] ap dän Disk un de Riege ätter lait älken uur Spieler ne Koarte bietou – bie do maaste Spiele in Klokwiesersin, bie dät [[Tarock]] juun dän Klokwiesersin.

Dän Stich ''wint'' (''moaket'') dän Spieler, die der ju hoochste Koarte spield häd; hie kricht do uutspielde Koarten, lait do ''ferdäkt'' foar sik ou un spielt toun naisten Stich uut. 

Wäkke Koarte as ''hoochste'' jält, is fon do individuelle Spielräägele ouhongich.
			  
Bie n Spil ''sunner'' [[Truuf]] (''Sans atout'' of ''No trump''), z.&nbsp;B. n äntspreekenden Kontrakt bie dät [[Bridge]] wint die Spieler dän Stich, die ju hoochstrangige Koarte fon ju uutgespielde [[Faawe (Koartenspil)|Faawe]] in dän Stich laid häd.
					
Bie n Spil ''mäd'' Truufe wint die Spieler, die dän hoochste Truuf in dän Stich laid häd. Schuul in dän Stich naan Truuf lääse, so jält ju Räägel as bie n Spil sunner Truuf.

''Biespil'': [[Haat (Faawe)|Cœur (Haat)]] is Truuf. Noud spielt &clubs;&nbsp;3, Aast spielt <font color = "red">&hearts;</font>&nbsp;8, Suud spielt &clubs;&nbsp;8 un Wääst rakt <font color = "red">&hearts;</font>&nbsp;9, so ''sticht'' Wääst mäd ju <font color = "red">&hearts;</font>&nbsp;9 as hoochsten Truuf. In n Spil sunner Truuf wuude Suud dän Stich mäd &clubs;&nbsp;8 as hoochste Koarte fon ju anspielde Faawe winne.

Stiche wäide ''ferdäkt'' oulaid, oulaide Stiche duuren in Algemeenen wüülst n Spil ''nit'' moor ankieked wäide, daach rakt et hier Uutnoamen: Bie dät [[Sechsundsechzig|Schnapsen]] is et biespilswiese oafte so, dät n Spieler do oaine Stiche truchkiekje duur un sik dän eerste Stich fon dän Juunpaatäi wiese läite kon.

==Twonge==
Bie do maaste Stichspiele jäilde bestimde Räägele, wäkke Koarten touroat wäide duuren:
===Faawetwong===
''Faawetwong'' of ''Betjoontwong'' betjut, dät älken Spieler ferplichted is, ne Koarte fon ju Faawe fon ju toueerst uutspielde Koarte tou spieljen, sofier er deertou instande is (''Faawe betjoonje'' blw. ''Faawe bekanne''). 

Besit n Spieler neen äntspreekende Koarte, so duur er so man ne uur Koarte spielje (''ousmiete''). 

Besit n Spieler moorere Koarten fon ju anspielde Faawe, so houget er ''nit'' unbedingd ne haagerwäidige Koarte tou spieljen, hie houget nit tou fersäiken, dän Stich tou winnen, hie kon uk ''largierje''. Fgl. [[Whist]], [[Bridge]], usw.

[[da:Stikspil]]
[[de:Stich (Kartenspiel)]]
[[en:Trick-taking game]]
[[fi:Tikkipeli]]
[[fr:Jeu de levées]]
[[io:Preno]]
[[ja:トリックテイキングゲーム]]
[[nl:Slag (kaarten)]]
[[sv:Sticktagningsspel]]
