[[Bielde:Speed of light from Earth to Moon.gif|thumb|right|460px|Ne Lienje, ju ju Luchtgauegaid wiest ap n mäitestoabelk Modäl fon [[Äide]] un ju [[Moune]], wät sowät uurel Sekunde nimt uum dän Oustand touräächtoulääsen.]]

[[Bielde:Usaf-laser.jpg|right|thumb|200px|Lucht dät sik foutplontet truch n Medium so as Luft (tou Biespil dissen [[Laser]]) bewääget loangsoamer as Lucht truch dät [[Luftloose]].]]
Ju '''Luchtgauegaid''' in dät [[Luftloose]] is ne wichtige [[physiske Konstante]], gewöönelk anroat mäd ju Bouksteeuwe ''c''.<ref>[[NIST]] un [[BIPM]]-Praxis is uum ''c''<sub><small>0</small></sub> tou bruuken foar ju Gauegaid fon dät Lucht in Vakuum (dät Luftloose) ätter dän internationoale Standard [[ISO 31-5]]. Sjuch [http://physics.nist.gov/Pubs/SP330/sp330.pdf NIST ''Special Publication 330'', Appendix 2, p. 45 ]: "Current practice is to use ''c''<sub><small>0</small></sub> to denote the speed of light in vacuum (ISO 31)."  Oawer allere Publikatione bruuke bloot ''c'' un fuul Physikere dwo dät noch altied in Falle, wier dät neen Uundüütelkhaid rakt. </ref> Dät is ju Gauegaid fon aal [[electromagnetiske Stroalenge]], iensleeten sichtboar [[Lucht]], in ju fräie Ruumte. Dät is ju Gauegaid fon aal wät nul [[Rästmasse]] häd.
In SI -Eenhaide is ju Gaugaid fon dät Lucht in Vakuum definierd as gnau [[Orders of magnitude (speed)|299,792,458]] [[Meter pro Sekunde]] (1,079,252,849&nbsp;km/h).  Ju Gauegaid fon dät Lucht kon touwiesd wäide tou n bestimden numerisken Wäid, deer ju fundamentelle Eenhaid fon Laangte, dät Meter, siet dän [[21. Oktober]] [[1983]] definierd is as dän Oustand dän dät Lucht bäätelait in Vakuum in n  1/299.792.458 Deel fon ne Sekunde. In uur Woude: älke Ferbeeternge in je Meetgnauegaid fon ju Luchtgauegaid ferbeetert ju Definition fon dän Meter, man annert nit dän numeriske Wäid fon ''c''. 
Gewöönelk wäd in ruuge Schätsengen dän uungefääre Wäid fon 3x10^8 m/s bruukt, wierbie die Failer man 0.07% is. 

Ju Gauegaid fon dät Lucht, wan dät gungt truch n [[Truchsichtegaid|truchsichtich of truchschienend]] Materioal, as Glääs of Luft, is litjer as sien Gauegaid in Vakuum. Dät Ferhältnis fon ju Gauegaid in Vakuum tou dät in sun Materioal naamd me ju [[Breektaal]] fon dät Materioal. 
In ju [[Relativitätstheorie]] blift ''c'' ne wichtige Konstante fon ju [[Ruumtied]], wan uk do Begriepe fon ‘Oustand’, ‘Tied’ un deermäd ‘Gauegaid’ nit eendüüdich definierd sunt weegen ju Beegenge fon ju Ruumtied feruurseeked truch ju [[Sweerkraft]]. Wan meeten fon ne bestimde Steede, dan passiert dät Lucht dän Woarniemer in Vakuum aaltied mäd Gauegaid ''c''.
