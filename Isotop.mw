{{GalerieArtikkel}}
[[Bielde:Isotopenlijst-diagonaal-info.png|thumb|254px|Fergratterd Paat fon ju unnerstoundende Bielde. Isotope fon dätsälge Element stounde ap diagonoale Lienjen fon linksbuppe ätter gjuchtsunner; instabile Isotope sunt roat mäd ne ljoachte Bäätergruunde un ne faawige Pielerspitse in Gjuchte fon dät Ouklingjen]] 
[[Bielde:Isotopenlijst-diagonaal-wit.png|thumb|254px|Isotopelieste, oardend ätter Masse un Neutrone-Uurmäite.  Dät lapt fon [[Woaterstof]]/H gans buppe bit [[Uran]]/U un sukke gans unner. Do dunkerste Punkte sunt do maast stabile Isotope. (Ju Bielde kon fergratterd wäide truch twäie Klikken)]]
Dät chemiske [[Element]] wier n Atom tou heert, wäd bestimd fon fon ju Taal [[Proton]]e in dän [[Atomkääden|Kääden]]. Foar ne bestimde Taal Protone kon deer ieuwenske ju Taal [[Neutron]]e in dän Kääden ferscheeden weese. Me boalt dan fon ferscheedene '''Isotope''' fon dätsälge Element.

Die Uutdruk is ne Touhoopeluukenge fon two griechiske Woude: ''isos'' = gliek, un ''topos'' = Steede. Dät tjut deerap wai dät ferscheedene Isotope fon dätsälge Element jusälge Steede besätte in dät [[Periodiske Tabelle|periodiske System]].

==Massentaal un Atomnummer==
Do chemiske Oainskuppe fon n Atom wäide bolde gans bestimd fon de Atomnummer, also fon ju Antaal Protone. Dät is deertruch bolde nit muugelk, Isotope fon dätsälge Element mäd chemiske Middele fonnunner tou tränjen. 

Ju [[Masse]] fon n Atom wäd toun wieduut grootsten Deel bestimd truch ju Summe fon de Taal Nukleone (Protone plus Neutrone). Disse Taal naamt me ju [[Massentaal]]. Ferscheedene Isotope fon dätsälge Element hääbe jusälge Atomnummer man immer n uur Massentaal ([[Atommasse]]). 

===N Biespil: dät Element Chlor===
[[Image:SIMSCL.JPG|thumb|left|340px|[[Sekundär-Ione-Massen-Spektroskopie (SIMS)|SIMS]] Massenspektrum fon do Isotope fon Chlor]]
























Fon fuul Elemente rakt dät in de Natuur ne Moangelse fon Isotope. (In wät foar Ferhältnis Isotope foarkuumen dwo in ne Probe kon gans genau bestimd wäide mäd Hälpe fon [[Massenspektrometrie]]). Dät Element [[Chlor]] toun Biespil häd [[Atomnummer]] 17. Aal Chloratome hääbe also 17 Protone in dän Kääden, man dät rakt two Isotope. Tjofjoondel fon do Atome hääbe 18 Neutrone, die Räst 20 Neutrone. Ju Massentaal is also 17+18=35 ofwäil 17+20=37. De Isotope wäide schrieuwen as <sup>35</sup>Cl en <sup>37</sup>Cl. Mäd ju Wiese fon schrieuwen houget me also nit do Taale fon Protone un Neutrone apaat tou ärwäänen, dan dät Symbol Cl stoant in dät periodiske System ap ju 17. Steede un häd also grundsätselk 17 Protone un deermäd kon me ju Bereekenge ätter ju Taal Neutrone in n Isotop uk altied uumekierd moakje.


==Chemie==
Do chemiske Oainskuppe fon Isotope fon dätsälge Element sunt sik annaierjend gliek. Bloot bie gans seküüre Meetenge wiese sik wäkke Unnerscheede; dät hat die [[kinetiske Isotop-Effekt]]. Besunners bie lichte Elemente konnen do chemiske un noch moor do physiske Oainskuppe ferscheeden weese: so is toun Biespil die Smiltpunkt fon [[sweer Woater]] (D<sub>2</sub>O) sowät 4°C insteede fon 0°C.


==Biologie==
An dät Ferhältnis fon do Koolestof-Isotope <sup>12</sup>C un <sup>13</sup>C fon ne Plonte kon me sjo, wäkke Foarm fon [[Photosynthesis]] ju Plonte ferwoant. Ju Quantität <sup>14</sup>C (n [[Radio-Isotop]] fon Koolestof) wäd wier bruukt uum dät Oaler fon Koolestof änthooldende organiske Räste tou taksierjen bit eenige tjoonduusende Jiere in de Foartied ([[Koolestofdatierenge]]).

==Radioaktivität==
Bie dät Woud ''Isotop'' wäd oafte toacht an [[Radioaktivität]]. Un wuddelk rakt dät fon älke Element wäil wäkke Isotope, do der nit stabil sunt un do sik ätter eenige Tied annerje truch n Prozes fon [[radioaktiv Ouklingjen]]. Sukke Isotope wäide [[Radio-Isotop]]e naamd. Truch dät radioaktiv Ouklingjen äntstounde toulääst stabile Isotope, maasttied fon n uur Element as dat Uutgongsmaterioal.

== Sjuch uk ==
*[[Lieste fon do Isotope]]
*[[Sekundär-Ione-Massen-Spektroskopie (SIMS)]]

[[Kategorie:Käädenphysik]]

[[af:Isotoop]]
[[an:Isotopo]]
[[ar:نظير]]
[[ast:Isótopu]]
[[be:Ізатоп]]
[[be-x-old:Ізатоп]]
[[bg:Изотоп]]
[[br:Izotop]]
[[bs:Izotop]]
[[ca:Isòtop]]
[[cs:Izotop]]
[[cy:Isotop]]
[[da:Isotop]]
[[de:Isotop]]
[[el:Ισότοπο]]
[[en:Isotope]]
[[eo:Izotopo]]
[[es:Isótopo]]
[[et:Isotoop]]
[[eu:Isotopo]]
[[fa:ایزوتوپ]]
[[fi:Isotooppi]]
[[fo:Isotopar]]
[[fr:Isotope]]
[[ga:Iseatóp]]
[[gl:Isótopo]]
[[he:איזוטופ]]
[[hr:Izotop]]
[[hu:Izotóp]]
[[id:Isotop]]
[[is:Samsæta]]
[[it:Isotopo]]
[[ja:同位体]]
[[kn:ಸಮಸ್ಥಾನಿ]]
[[ko:동위 원소]]
[[ku:Îzotop]]
[[lt:Izotopas]]
[[lv:Izotops]]
[[mk:Изотоп]]
[[ml:ഐസോടോപ്പ്]]
[[mn:Изотопи]]
[[mr:समस्थानिके]]
[[ms:Isotop]]
[[nds:Isotop]]
[[nl:Isotoop]]
[[nn:Isotop]]
[[no:Isotop]]
[[nov:Isotope]]
[[pl:Izotopy]]
[[pt:Isótopo]]
[[ro:Izotop]]
[[ru:Изотопы]]
[[sh:Izotop]]
[[simple:Isotope]]
[[sk:Izotop]]
[[sl:Izotop]]
[[sq:Izotopi]]
[[sr:Изотоп]]
[[sv:Isotop]]
[[ta:ஓரிடத்தான்]]
[[th:ไอโซโทป]]
[[tl:Isotopo]]
[[tr:İzotop]]
[[uk:Ізотоп]]
[[vec:Ixòtopo]]
[[vi:Đồng vị]]
[[zh:同位素]]
[[zh-min-nan:Tông-ūi-sò͘]]
[[zh-yue:同位素]]
