{| border="1" cellspacing="0" style="float:right;margin-left:0.5em"
! align="center" bgcolor="#6B8E23" | Moaiboom
|- 
| align="center" | [[File:Sorbus-aucuparia-bei-Gatschow-27-07-2008-094.jpg|350px|Moaiboom]] <br><small>Moaiboom ''(Sorbus aucuparia)''</small>
|- 
! align="center" bgcolor="#6B8E23" | '''Systematik'''
|- 
|
{| border="0"
| ''Familie:'' |||||||||||||||||||||||||||||||| ''Rosaceae''
|-
| ''Unnerfamilie:'' |||||||||||||||||||||||||||||||| ''Spiraeoideae''
|- 
| ''Tribus:'' |||||||||||||||||||||||||||||||| ''Pyreae''
|- 
| ''Unnertribus:'' |||||||||||||||||||||||||||||||| ''Pyrinae''
|-
| ''Sleek:'' |||||||||||||||||||||||||||||||| ''Sorbus''
|-
| ''Oard:'' |||||||||||||||||||||||||||||||| Moaiboom ''(Sorbus aucuparia)''
|}
|}
Die '''Moaiboom''' is n [[Boom]], die fon [[Ieme|Iemen]] un uur [[Insekte]] bestuuwt wäd un sik truch Fuugele, doo sien Fruchte, doo Kraans- af Fuugelbäien, frätte, fier uutspreede kon. Hie is also gjucht ouhongich fon dän Räst fon dät [[Ökosystem]].

== Määrkmoale ==
Die Moaiboom is maasttied n apgjuchten Boom mäd ne Hööchte fon bit tou twintich m. un lieke un min fertwiegede Takken. Mongs häd n Moaiboom uk moorere Stame, dan sjucht hie n bitje so uut as n Struuk. 
[[Bielde:Illustration Sorbus aucuparia0.jpg|left|thumb|200px|Illustration fon [[1885]]]]

=== Bleedere ===
Doo Bleedere sunt in Suumerdai gräin un sunt apbaud as ne Fugge: So unnerdeelt sik älk fon doo bit tou twintich cm loange Bleedere  in njuugen bit soogentien litjere, bit tou säks cm loange Deelbleedere. Joo sunt ap juu Bupperkaante dunkergräin un deelwiese behierd, ap juu Unnerkaante blaugräin mäd ne wiete Behierenge, ju oawers uurloang ferswint. Die Rant fon doo Deelbleedere is takkerch as ne Soage.

=== Blöiten ===
Doo Blöiten sunt in n Juni un n Juli tou sjon. Joo sunt [[Twieuweler|Twieuwelere]], un deer is oafte ne ganse, an n Schärm ärinnernde, Gruppe fon Blöiten tou sjon, so äänelk as bie dän [[Kiddeboom]]. Doo eenpelde wiete bit cremefaawiche Blöiten hääbe ne Truchmäite fon so'wät aan cm.

=== Fruchte ===
[[Bielde:Rowan berries in October.jpg|right|200px|thumb|Fuugelbäien ap [[Spiekeroog]]]]
Doo Fuugel- af Kraansbäien (so wäide joo naamd) sunt orange bit rood, smoakje truch juu [[Parasorbinsüüre]] normoal bitter, me skäll joo nit in groote Massen iete, sjuch [[Moaiboom#Nutsen|in dän Apsats uur dän Nutsen]]. Joo hääbe ne Truchmäite fon so'wät aan cm un dät swotte Säid wäd bit tou säks cm loange. Fon August bit Oktober sunt doo Kraansbäien riep.

=== Boark ===
Juu Boark is bie n Teeling griesbruun un häd twäärs ferloopende Striepe uut Koark. Leeter wäd juu dunkerbruun un kricht Loangsboarste.

== Lieuwendsruum ==
Die Moaiboom is heemsk in bienaist dät ganse [[Europa]], buuter Deele fon [[Island]], un doo suudelke Deele fon [[Spoanien]] un [[Griechenlound]]. Juu aastelke Gränse fon dän Lieuwendsruum is uungefeer bie juu Äi [[Wolga]]. Buppedeem rakt dät in dän [[Kaukasus]] un juu aastelke [[Turkäi]] uk Moaiboome. Die Moaiboom is uk oafte in Tuune un in Gräinanloagen fon Stääde tou fienden.

== Nutsen ==
Mäd Fuugelbäie af Kraansbäie wuden fröier Fuugele fangt un dan ferkoopet. Dät wieren [[Dröiselke]]. Kraansbäie heete do fillicht deeruum, dät sun Krans fon Bäien moaked wude, mäd Hangstehiere wude die tougjuchte moaked, un die Fugel dan deermäd fangt. Fon Moanskene sälwen skälle do Fuugelbäien beeter nit ieten wäide, in ne groote Masse feruurseeket dät ne litje Fergiftenge un filiecht mout me uk späie. Dät kumt fon juu [[Parasorbinsüüre]]. Me skäll oawers goude Marmeloade deerfon moakje konne, deeruum dät juu Parasorbinsüüre, wan me dät heet moaket, oubaud wäd.

[[Kategorie:Biologie]]

[[az:Quşarmudu]]
[[ca:Moixera de guilla]]
[[da:Almindelig Røn]]
[[de:Vogelbeere]]
[[en:Sorbus aucuparia]]
[[es:Sorbus aucuparia]]
[[et:Harilik pihlakas]]
[[fi:Kotipihlaja]]
[[fr:Sorbier des oiseleurs]]
[[gl:Capudre]]
[[hr:Jarebika]]
[[hsb:Wšědna wjerjebina]]
[[hu:Madárberkenye]]
[[it:Sorbus aucuparia]]
[[lt:Paprastasis šermukšnis]]
[[lv:Parastais pīlādzis]]
[[nl:Wilde lijsterbes]]
[[nn:Rogn]]
[[no:Rogn]]
[[pl:Jarząb pospolity]]
[[pt:Sorbus aucuparia]]
[[ru:Рябина обыкновенная]]
[[sk:Jarabina vtáčia]]
[[sl:Jerebika]]
[[sv:Rönn]]
[[uk:Горобина звичайна]]
