[[Image:Moon merged small.jpg|rigth|thumb|Ju Moune.]]

Uus Waareld häd man aan Trabant, die mäd hier groote Jiereswonderenge uum de Sunne moaket. Un ap disse Wonderenge traalt ju '''Moune''' sik uk noch uum de Waareld in njuugenuntwintig Deege un tweelich Uure. Do uur [[Planete|Planeten]] hääbe moorere Mounen. So die Jupiter mäd fjauer, die Saturn mäd oachte, un Uranus mäd säks Mounen.

Wo prachtful do kuute, trjo bit fieuw Uure loange Noachte ap do Planeten wul wieren, wan wie do deer belieuwje kuuden. Wan wie ap dän Saturn woonden, kuuden wie uus dät Schauspil mäd do oachte Mounen bekiekje. Nit een tjuusterge Noacht. Ju eene Moune gungt ap un ju uur gungt unner. Immer sunt wul fjauer litje un groote tou sjoon. 

Wie mouden nu ieuwen mäd uus eene Moune toufree weese. [[Mounephasen|Näimoune, eerste Fjoodendeel, Fulmoune un lääste Fjoodendeel]]; dät rakt Ouwikselenge genouch. Do Amerikoaner baale fon dunkele un ljoachte Moune.

Wan wie ap de Moune wieren un fon deeruut uus Waareld bekiekje kuuden, wo groot moaste uus Waareld läite, deer ju dag füüftich moal gratter is as de Moune. Ju Moune is fon uus bloot 385.000 Kilometer oawe, un moaste uk füüftich moal gratter läite as uus de Moune lät, somäd fuul gratter as de Sunne.
