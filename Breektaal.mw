[[Bielde:Brekingsindex.jpg|right]]Ju '''Breektaal''' fon n Stof is ju [[Ferhältnis]]taal fon ju [[Luchtgauegaid]] in [[Vakuum]] un ju Luchtgauegaid in dän Stof. Die Uutdruk Breektaal is oulat fon dät Phänomen [[Breekenge]]. Ne Luchtstroale, ju de Scheedfläche fon two Stoffe passiert, wäd breeken, wan do Luchtgauegaide in do bee Stoffe ferscheeden sunt. Ju Breektaal wäd anwoand uum dän [[Winkel]] fon ju Breekenge tou bereekenjen. Ju Breektaal is as Ferhältnistaal fon two gliekoardige Grööten [[dimensionsloos]] un häd also neen [[Eenhaid]]. Deeruum dät ju Luchtgauegaid in aal Stoffe läiger is as ju Luchtgauegaid in Vakuum, is ne positive Breektaal altied gratter as 1. Dät rakt oawers bestimde [[metamaterioal]]e mäd ne negative Breektaal.


Wan n Luchtbunnel in n truchsichtigen Stof häärienträt, rakt dät ätter dät [[Gesäts fon Snellius]] n konstant Ferhältnis twiske dän [[Sinus]] fon dän Ienfal[[Winkel|winkel]] θ<sub>1</sub> un dän Sinus fon dän Breekengswinkel θ<sub>2</sub>. Dit konstante Ferhältnis wäd ju ''Breektaal'' ''n'' fon dän Stof naamd. Ju Breektaal is gliek dät Ferhältnis fan ju Luchtgauegaid in Vakuum ''c'' un ju Luchtgauegaid in dän Stof ''v''. 

:<math>n = \frac{\sin(\theta_1)}{\sin(\theta_2)} = \frac{c}{v}</math>

Foar ju Breektaal jält dän Touhoopehong:

:<math> n=\sqrt{\epsilon_r}\sqrt{\mu_r}</math>,

in dän ''e<sub>r</sub>'' ju relative elektriske [[Permittivität]] is un ''μ<sub>r</sub>'' ju relative magnetiske [[Permäbiliteit]]. Foar do maaste Materioalien jält, dät ''μ<sub>r</sub>'' bolde gliek 1 is, sodät ''n'' uungefäär gliek <math>\sqrt{\epsilon_r}</math> is.


== Breektaal fon ju Luft un uur Stoffe ==

Ju Breektaal fon de [[Luft]] bedrächt ap [[Seeniveau]] in n Truchsleek 1,00029. 

Ju honget ou fon ju Tichte un ju Temperatuur fon ju Luft as uk fon ju spezielle Touhoopestaalenge fon ju Luft - besunners fon ju [[Luftfuchtegaid]]. Deer ju [[Lufttichte]] ätter buppen - äntspreekend do [[Gasgesäts]]e in een [[Äidsweeregaidsfäild|Sweeregaidsfäild]] - exponentiell ounimt, sjuch [[barometriske Hööchtenformel]], bedrächt ju in sowät 8 km Hööchte bloot moor 1,00011. Daach wäide do fon [[Stierne]]n kuumende Luchtstroalen in [[Horizont]]naite uum 0,6° ''aptild'' un in 45° noch uum 0,017°. Die Effekt hat ''[[astronomiske Refraktion]]'' un beeinfloudet in äänelke Oard uk älke [[terrestrisk]]e [[Fermeetenge]].

Deer as in ju Ienleedenge beschrieuwen ju Breektaal fon älk Materioal fon ju Woogenlaangte fon dät ienfaalende Lucht ouhonget - jält uk bie elektromagnetiske Stroalengen uur Woogenlaangteberäkke - schuul dät noodweendich weese, ju uk woogenlaangteouhongich (tabellarisk of as Funktion) antoureeken. Deer dit oawers foar fuul eenfache Anweendengen nit noodweendich is, wäd ju Breektaal gewöönelk foar ju Woogenlaangte fon ju [[Natrium-D-Lienje]] (589&nbsp;nm) anroat.


{| {{Prettytable-R Gesetz}}
|+ Breektaale foar sichtboar Lucht
|---- bgcolor="#F7F8FF"
! Materioal || Breektaal n<sub>D</sub> (bie 589 nm)
|-----
| [[Vakuum]] || exakt {{Nts|1}}
|-----
| [[Luft]] (boudemnai) || {{Nts|1.000292}}
|-----
| [[Plasma (Physik)|Plasma]] || {{Nts|0}} … 1
|-----
| [[Cesium]] <ref>H. Steffen, H. Mayer, ''Optische Eigenschaften dünner Cäsium-Schichten im Wellenlängenbereich von 0,3 bis 0,9 μ und ihr elektrischer Widerstand'' (Zeitschrift für Physik A Hadrons and Nuclei, 254, Nummer 3, Jier 1972, 1 Mai, Siede 250-268) [http://dx.doi.org/10.1007/BF01379784] (2008-02-09)</ref>|| {{Nts|0.35}}
|-----
| [[Aerogel]] || {{Nts|1.007}} … 1,24
|-----
| [[Ies]] || {{Nts|1.31}}
|-----
| [[Woater]] || {{Nts|1.33}}
|-----
| moanskelke [[Linse (Ooge)|Oogenlinse]] || {{Nts|1.35}} … 1,42
|-----
| [[Ethanol]]<ref name="Lide2006">Lide, David R.: CRC handbook of chemistry and physics: A ready-reference book of chemical and physical data. 87. Aufl. Boca Raton Fla. : CRC Taylor & Francis, 2006 – ISBN 0-8493-0487-3</ref> || {{Nts|1.3614}}
|-----
| [[Magnesiumfluorid]] || {{Nts|1.38}}
|-----
| [[Flussspat]] ([[Calciumfluorid]]) || {{Nts|1.43}}
|-----
| moanskelke [[Epidermis (Suugedierte)|Epidermis]] || {{Nts|1.45}}
|-----
| [[Tetrachlorkoolenstof]] || {{Nts|1.46}}
|-----
| [[Quarzglääs]] || {{Nts|1.46}}
|-----
| [[Celluloseacetat]] (CA) || {{Nts|1.48}}
|-----
| [[PMMA]] (Plexiglääs™) || {{Nts|1.49}}
|-----
| [[Benzol]] || {{Nts|1.49}}
|-----
| [[Krounglääs]] || ~{{Nts|1.46}} … 1,65
|-----
| [[Cyclo-Olefin-Copolymere|COC]] (n Kunststof)  || {{Nts|1.533}}
|-----
| Mikroskopiske [[Däkglääs|Däkgleese]]  || {{Nts|1.523}}
|-----
| [[Polymethacrylmethylimid|PMMI]] (n Kunststof) || {{Nts|1.534}}
|-----
| [[Quarz]] || {{Nts|1.54}}
|-----
| [[Halit]] (Steensoalt) || {{Nts|1.54}}
|-----
| [[Polycarbonate|Polycarbonat]] (PC) || {{Nts|1.585}}
|-----
| [[Polystyrol]] (PS) || {{Nts|1.58}}
|-----
| [[Flintglääs]] || ~{{Nts|1.56}} … 1,93
|-----
| [[Epoxidhas]] || {{Nts|1.60}}
|-----
| [[Rubin]] ([[Aluminiumoxid]]) || {{Nts|1.76}}
|-----
| [[Glääs]] || {{Nts|1.45}} … 2,14
|-----
| [[Loodkristal]] || bis {{Nts|1.93}}
|-----
| [[Zirkon]] || {{Nts|1.92}}
|-----
| [[Swieuwel]] || {{Nts|2.00}}
|-----
| [[Zinksulfid]] <ref name="Lide2006" /> || {{Nts|2.37}}
|-----
| [[Diamant]] || {{Nts|2.42}}
|-----
| [[Titandioxid]] (Anatas) || {{Nts|2.52}}
|-----
| [[Siliciumcarbid]] || {{Nts|2.65}} … 2,69
|-----
| [[Titandioxid]] (Rutil) || {{Nts|2.71}}
|-----
| [[Titandioxid]] (Rutil, 590&nbsp;nm) || {{Nts|3.10}}
|-----
| [[Loodsulfid]] (PbS, 590&nbsp;nm) || {{Nts|3.90}}
|}

==Referensje==
<references/>

[[Kategorie:Physik]]

[[ar:قرينة الانكسار]]
[[bg:Показател на пречупване]]
[[bs:Indeks prelamanja]]
[[ca:Índex de refracció]]
[[cs:Index lomu]]
[[da:Brydningsindeks]]
[[de:Brechzahl]]
[[el:Δείκτης διάθλασης]]
[[en:Refractive index]]
[[eo:Refrakta indico]]
[[es:Índice de refracción]]
[[et:Murdumisnäitaja]]
[[fa:ضریب شکست]]
[[fi:Taitekerroin]]
[[fr:Indice de réfraction]]
[[gl:Índice de refracción]]
[[he:מקדם שבירה]]
[[hu:Törésmutató]]
[[it:Indice di rifrazione]]
[[ja:屈折率]]
[[ko:굴절률]]
[[lt:Lūžio rodiklis]]
[[lv:Laušanas koeficients]]
[[nl:Brekingsindex]]
[[no:Brytningsindeks]]
[[pl:Współczynnik załamania]]
[[pt:Índice refrativo]]
[[ro:Indice de refracţie]]
[[ru:Показатель преломления]]
[[sk:Index lomu]]
[[sl:Lomni količnik]]
[[sr:Индекс преламања]]
[[sv:Brytningsindex]]
[[th:ดรรชนีหักเห]]
[[tr:Kırılma indisi]]
[[uk:Показник заломлення]]
[[vi:Chiết suất]]
[[zh:折射率]]
