{{Tourääch ätter}}

Theodor Griep is n [[Seeltersk|seelter]] [[Literatuur|Schrieuwer]].
Hie is gebooren dän 27. Oktober 1916 in [[Schäddel|Schäddel]] un waas deer Buur un loangjierich Meeglid fon dän Meenteräid foar ju CDU. Theo Griep is dän 15. Moai 2007 stuurwen.

Hie waas aan fon dän [[Tweelwerräid|Tweelwerräid]] fon dän oolde Seelterbuund fon 1952.
Leeter fäng hie oun tou Seeltersk schrieuwen. Wierke sunt:

*(Mäd Pyt Kramer un uurswäkke): ''Seelter Seeken'', 1999. Deer sammelde hie Huusnoomen un Huusriemsele fon Schäddel un Roomelse un schreeuw uk uur ju Geschichte fon Schäddel.

*''Twiske Ticheläi un Baarenbierich'', Dööntjene, Gedichte un Tiedgeschichte uut un ätter dän twäide Waareldkriech, 2002.

*''Die Besiedlung des Dorfes Sedelsberg'' (ap Düütsk), 2002.

Uk lääwerde hie moorere Texte foar Marron C. Fort, ''Saterfriesische Stimmen'', 1990.
[[Kategorie:Seelterfräiske Literatuur]][[Kategorie:Literatuur]][[Kategorie:Kultuur]]
[[Kategorie:Fräiske Literatuur]]


== Ferbiendengen ätter buuten ==

* Uur ju [http://home.planet.nl/~artrako/Duitsland/Emsland-NL.html Familie Griep].

[[fy:Theo Griep]]
