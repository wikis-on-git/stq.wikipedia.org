{{Tourääch ätter}}

'''''Seelter Läid'''



''Ljuude rakt et fuul un Lounde, 

''do ap Goddes Waareld stounde. 

''Man wät gungt deer wäil uur Seelter,

''un uur't litje Seelterlound?


''Seelter jäilde aal as Bruure, 

''oachtje, hälpe een de uure.

''Träf´ se sik uk in de Froamde, 

''hat et fluks: "Wie sunt ja früünd". 



''Eene Sproake un aan Gloowe 

''un dät trjoue Haat, do dwo, 

''dät wie uus am ljoosten säike 

''Sälskup bie dät oaine Foulk. 



''Seelterlound, dät druuch mien Wääse, 

''deer wol iek begreeuwen lääse, 

''wier uk al min Baab' un Bääsje

''sunt truch't Äidenlieuwend geen. 



''Huus, wier spielden wie as Bäid´ne, 

''dät Ferstopjen in de Häid´ne, 

''Tikken, Räiden, Pingelpangel, 

''kuud iek die ferjeete wäil? 



''Seelterlound, du laist ousleeten, 

''fon de Waareld gans ferjeeten. 

''Man din Foan häd uus uk heelden

''fräi fon Fäinde, Kriech un Nood. 



''Seelter, wie hääbe t hier goud roaked 

''dan uus Lound häd sik ächt moaked. 

''Häd et uus daach riekelk lääwerd 

''Fjuur un Woater un sääd Brood. 



''Wie sunt luuter een Lounds Loundjer, 

''Schäddeler, Roomelster un Uutändjer, 

''un wie toanke een un t sälge:

''"Seelterlound, dät lieuwje hooch!"''



Text: Fikoar [[Pestoor Schulte|Schulte]]<br>
Wiese: Brüder lagert euch im Kreise [http://www.geocities.com/ekfrysk/217_brue.mid]<br>
Komponist: Johann Christian Heinrich Rinck (1770-1846) [http://www.dohr.de/autor/rinck.htm]

[[fy:Sealter Lied]]
