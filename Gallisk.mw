'''Gallisk''' (dt. ''Gallisch'') is ne [[Keltisk|keltiske]] Sproake, ju der bit sowät 500 ä.Chr. boald wuude in Gallien ([[Frankriek]] un anlääsende Gestriche bit tou n [[Rhien]]). Ju is foarallen bekoand uut hunnerte fon Inschrifte in Steen, in keramiske Potte un uur Reewen, un ap Munten un uur metallene Deele ([[Lood]], un in aan Fal [[Zink]]).
		
Do eerste galliske Inschrifte datierje fon al fon dät säkste Jierhunnert foar Christi Gebuurt un sunt in Lepontisk (wät bietiede betrachted wäd as n gallisk Dialekt). Jo sunt fuunen in Gallia Cisalpina (dät is Noud-[[Italien]]) un wieren schrieuwen in n Foarm fon dät Oold-Italiske Alphabet. Inschrifte in [[Griechisk|griechiske]] Lättere fon dät trääde Jierhunnert f.Chr. sunt fuunen bie do Mündengen fon ju [[Rhone]]. Leetere Inschrifte ätter Chr. sunt maast in [[Latiensk|latienske]] Lättere.

In ju Tied waas Gallien al fon do [[Roomske]] besät un wuude ju Sproake toun Deel fon dät Latienske fertroangen. Leeter as do [[Franke]] koomen, ferswoont ju gans. [[Gregor fon Tours]] schreeuw in dat säkste Jierhunnert, dät wäkke Ljuude in sien Gestrich noch Gallisk baale kuuden.

Deeruum dät do Inschrifte maast n magisken Charakter hääbe (dät sunt goude of sljuchte Wonske), is maast nit licht tou ferstounden, wät meend is. Deeruum lät ju galliske Sproake sik man toun Deel rekonstruierje. 


[[Bielde:RIG G-172.jpg|thumb|300px|Ienschrift RIG G-172 mäd griechiske Lättere, fuunen in Suud-Frankriek bie [[Nimes]]. (Museum Calvet, [[Avignon]]).]]
==Biespil==
ätter ju Bielde gjuchts:
{| cellspacing="0" cellpadding="10" 
! style="background:#f4f4f4;border-bottom:0,5px solid grey;" |Gallisk
!   
! style="background:#f4f4f4;border-bottom:0,5px solid grey;" |Seeltersk
|-
| style="background:#f4f4f4;" |Segomaros Villoneos toutius namausatis eioru Belesamin sosin nemeton.
|   
| style="background:#f4f4f4;" |Segomaros, Suun fon Villonos (of Villu), Burger fon [[Nîmes]], häd foar (ju Goddin) [[Belesama]] dit Hailigdum (''nemetos'') stifted.
|}


== Literatuur ==
*Lambert, Pierre-Yves: ''La langue gauloise'' : description linguistique, commentaire d'inscriptions choisies / Pierre-Yves Lambert. - Paris : Errance, 1994. - 239 s. - (Collection des Hesperides).


== Ferbiendengen ätter buuten ==
*[http://www.arbre-celtique.com/encyclopedie/inscriptions-gauloises-et-celtiques-72.htm Aal do Galliske Ienschrifte (frantsöösk).]

[[Kategorie:Geschichte]]
[[Kategorie:Sproaken]]

[[af:Gallies]]
[[als:Gallische Sprache]]
[[an:Idioma galo]]
[[ar:لغة غالية]]
[[br:Galianeg]]
[[cy:Galeg]]
[[de:Gallische Sprache]]
[[en:Gaulish language]]
[[es:Idioma galo]]
[[eu:Galiako zelta]]
[[fa:زبان گالیک]]
[[fr:Gaulois (langue)]]
[[gl:Lingua gala]]
[[it:Lingua gallica]]
[[ja:ガリア語]]
[[ko:갈리아어]]
[[la:Lingua Gallica]]
[[lt:Galų kalba]]
[[mk:Галски јазик]]
[[nl:Gallisch]]
[[oc:Gal (lenga)]]
[[pl:Język galijski]]
[[pms:Parlà dla Galia]]
[[pt:Língua gaulesa]]
[[ru:Галльский язык]]
[[sco:Gauls Leid]]
[[sl:Galščina]]
[[sv:Galliska]]
[[wa:Gålwès]]
[[zh:高盧語]]
