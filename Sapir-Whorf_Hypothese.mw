{{Tourääch ätter}}

Ju '''Sapir-Whorf Hypothese''' (uk wäil ''linguistiske Relativität'' naamd) kwäd, dät ju Woarniemenge un ju Foarstaalenge fon ju Wuudelkaid gjucht ouhongjen däd fon ju Sproake, uur ju wäl ferföiget. So schällen ''ljoachtblau'' un ''dunkerblau'' fon uus as Variante fon een Faawe woarnuumen wäide, wüült do foar Russen, do der foar ljoachtblau n gans uur Woud hääbe (''goluboj'') das foar dunkerblau (''sinij''), bee juust so gans ferscheeden sunt as rood un rosa foar uus. Ju Hypothese häd hieren Noome fon do Amerikoanske Sproakkundigen '''Edward Sapir''' un '''Benjamin Lee Whorf'''.

Die Moanske organisiert sien Wuudelkaid middels Sproake. Ju Sproake is oawers kulturell bestimd, wiertruch in ferscheedene Kultuuren ferscheedene Interpretatione äntstounde konnen fon jusälge Seeke.  Ju wichtichste Foulge fon disse Hypothese is die linguistiske Relativistismus, uk wäil ''Determinismus'' naamd. Die linguistiske Relativistismus twieuwelt an ne algemeene Sproaktheorie un poniert, dät ju Sproake niks uurs is as ne Waareldvision, ju ju moanskelke Ämpfiendenge fon ju Wuudelkaid Gestalt rakt. Ju soziale un kulturelle Uumwaareld, wieroun me apwoaksen däd un ju der as fielicht wichtichste Määrkmoal hiere oaine Sproake fääre rakt, ju is so dät me nit instande weese schuul uur Sproaken gans tou ferstounden sunner gans aptougungen in ju Kultuur.   

Uum ju Theorie tou unnerstutsjen, ferbroachte Sapir n Schoft bie do [[Hopi|'''Hopi''']] un uurdeelde dät, deer die Stam n gans uur Wiese häd uum Tieden uuttoudrukken, ju Waareldbielde fon do Hopi uk gans uurs is as ju indogermaniske. Dät jo ju Tied as wät ‘ruundgungends’ betrachteden, häd ätter Sapir alles tou dwoon mäd hiere Sproake. Leeter geen Sapir aal fääre fon ju klassiske Sproakkunde oawe un koom bie ju [[Theosophie|Theosophie]] tougjuchte. Fersäike, ju Sapir-Whorf Hypothese tou pröiwjen, tjutten deerap wai, dät Sapir bie dät Beschrieuwen fon ju Hopi-Sproake oarich uutwäälend tougong weesen waas. So hied hie t.B. wäkke Adverben do der Tied uutdrukke nit ärwäänd.

Uursät uut dät [http://nl.wikipedia.org/wiki/Sapir-Whorfhypothese Holloundske.]

Hiermäd touhoope honget ju Behauptenge, dät do [[Inuit|Inuit]] fuul Woude hääbe foar ferscheedene Soarten fon Snee. Wät Äänelks fint sik ap Seeltersk bie do Woude foar ju [[Dröiselke|'''Dröiselke''']].

[[Kategorie:Sproakkunde]]

[[be-x-old:Гіпотэза Сэпіра-Ўорфа]]
[[br:Damkan Sapir ha Whorf]]
[[ca:Hipòtesi de Sapir-Whorf]]
[[cs:Sapir-Whorfova hypotéza]]
[[cy:Damcaniaeth Sapir-Whorf]]
[[da:Sapir-Whorf-hypotesen]]
[[de:Sapir-Whorf-Hypothese]]
[[en:Sapir–Whorf hypothesis]]
[[eo:Hipotezo de Sapir-Whorf]]
[[es:Hipótesis de Sapir-Whorf]]
[[fa:فرضیهٔ سپیر–ورف]]
[[fi:Sapirin–Whorfin hypoteesi]]
[[fr:Hypothèse Sapir-Whorf]]
[[he:היפותזת ספיר-וורף]]
[[hu:Sapir–Whorf-hipotézis]]
[[ia:Hypothese de Sapir-Whorf]]
[[it:Ipotesi di Sapir-Whorf]]
[[ja:サピア＝ウォーフの仮説]]
[[ko:사피어-워프 가설]]
[[nl:Sapir-Whorfhypothese]]
[[nn:Sapir-Whorf-hypotesen]]
[[no:Sapir-Whorf-hypotesen]]
[[pl:Hipoteza Sapira-Whorfa]]
[[pt:Hipótese de Sapir-Whorf]]
[[ru:Гипотеза Сепира — Уорфа]]
[[simple:Sapir-Whorf hypothesis]]
[[sk:Sapirova-Whorfova hypotéza]]
[[sr:Сапир-Ворфова хипотеза]]
[[sv:Sapir–Whorf-hypotesen]]
[[tr:Sapir-Whorf Hipotezi]]
[[vi:Giả thuyết Sapir-Whorf]]
[[zh:薩丕爾-沃夫假說]]
