{{Tourääch ätter}}

'''Theodor Siebs''' (* 26. August 1862 in Bremen, † 28. Mai 1941 in Breslau) waas n düütsken Germanist.

==Lieuwend==
Siebs waas Professor an dän Universität Greifswald, leeter an dän Universität Breslau. 

Hie waas - touhoope mäd uur Sproakwietenskuppere un mäd Fertreedere fon eenige düütske Tjooterbüünen hauptferoanwoudelk foar dän "[http://de.wikipedia.org/wiki/Deutsche_Aussprache Siebs] ", dät ätter him benaamde, 1898 toun eersten Moal ärscheenene un loange mäitereekende Wierk tou Räägelenge fon ju Uutsproake fon dät Düütske.

Deerfoar un deerieuwenske häd hie sik oawers boanbreekend mäd dät Fräiske beschäftiged, wierbie hie sik nit schoonde in aal do lieuwjende fräiske Dialekte Apteekengen bie do Ljuude sälwen tou moakjen. Fon sien juun fjautich publizierde Wierke beluuke sik ferscheedene uk ap dät Seelterske. 
Ju ''Geschichte der friesischen Sprache'' änthaalt ne bolde fulständige historiske Grammatik fon dät Seelterske, wierfon hie in ''Zur Geschichte de englisch-friesischen'' al fuul Biespiele roat hiede. Bloot ap Seelterlound beluuke sik ''Das Saterland'', ''Flurnamen'' un sien lääste Uutgoawe ''Zur friesischen Volkskunde des Saterlandes''. Sien Ätterläit is in n Kriech in Breslau ferlädden geen, deerbie sien Loundnoomenkoarte fan gans Seelterlound.


==Wierke do sik uk ap dät Seelterske beluuke==
*1886: Die Assibilirung des K und G. Ein Beitrag zur Geschichte des Palatalismus der indogermanischen Sprachen. Tübingen.
*1889: Zur Geschichte der englisch-friesischen Sprache (Habilitationsschrift). I. Halle a.S.
*1893: Das Saterland. Ein Beitrag zur deutschen Volkskunde. Zeitschr. d. Vereins f. Volkskunde III.
*1896: Flurnamen. Breslau (= German. Abhandl. XII S. 165-*194).
*1901: Geschichte der friesischen Sprache. Paul's Grundriss d. germ. Phil. I. 2 Aufl.
*1902: Geschichte der friesischen Literatur. Paul's Grundriss d. germ. Phil. II. 2 Aufl.
*1923: Vom aussterbenden Friesisch der Insel [[Wangerooge|Wangeroog.]] Zeitschr. f. Deutsche Mundarten XVIII. Berl.
*1931: Die Friesen und ihre Sprache. In: Die Friesen, herausgeg. v. Borchling u. Muuss. Leipz.
*1934: Zur friesischen Volkskunde des Saterlandes. In: Volkskundliche Gaben, John Meier zum siebzigsten Geburtstage dargebracht.

[[Kategorie:Sproakkundige]]

[[cs:Theodor Siebs]]
[[de:Theodor Siebs]]
