[[Image:Siaradwyr y Gymraeg ym Mhrif Ardaloedd Cymru.png|thumb|400px|right|Wofuul Ljuude der Walisisk baale in Wales: in dät Noudwääste uur 62,5%, in dät Suudaaste unner 12,5%.]]
[[Image:National Eisteddfod Maes 2007.jpg|thumb|500px|right|Ju national ''Eisteddfod'', dät groote Sjungerfäst fon do Waliser. Deeroun sit dät Woud ''eistedd'' 'sitte', man däälich kon me uk hääruumeloope un sik dät ap dät groote Schirm bekiekje.]]
'''Ju walisiske Sproake''' is ne [[Keltisk|keltiske]] Sproake, ju der boald wäd in '''Wales''' (''Cymru''), deeruum do Waliser sik sälwen un hiere Sproake ''Cymraeg'' naame. (Spräk [kömri, kömraig]).<br>
Mädnunner baale 750.000 Ljuude Walisisk, wierfon in 
:Wales: 611,000
:Änglound: 133,000
:Chubut, Argentinien: 25,000 

Ju Sproake lät uus gans froamd un fröier hääbe do Geleerden meend, dät waas neen indogermaniske Sproake. Man daach is ju dät.
		
Ju Sproake gungt toun Biespil so:<br>
''Mae gath ar y gadair''<br>
[mai gath ar e gadär]<br>
'Deer is n Kat ap dän Stoul.'<br>
Deeruut hoalje wie foulgjende Woude:<br>
''mae'' = deer is<br>
''gath'' = ''cath'' = Kat; (''th'' as in ängelsk ''thin'')<br>
''ar'' = ap<br>
''y'' = dän (uk: ju, die, dät)<br>
''gadair'' = ''cadair'' = Stoul<br>
Also fange ''cath'' un ''cadair'' gewöönelk oun mäd ''C'' (spreeken as:[k]), man annert sik dät in bestimde Kombinationen tou ''G''.<br>Dät hat '''Mutation''' un spielt in dät Walisiske ne groote Rulle.<br>
''Cath'' is hier dät eensichste Woud, wät bekoand lut.


N uur Sats:<br>
''Mae’r ci yn yr ystafell''.<br>
[mai r kie en er estawäLL]<br>
'Deer is die Huund in ju Stoowe.'<br>
Deeruut leere wie:<br>
''‘r = yr = y'' = dän (uk: ju, die, dät)<br>
''ystafell'' = Stoowe.<br>
Dät lääste Woud häd alsoo mäd ''ST'' wät Bekoandes un ''ci'' kanne wie wier, as wie an n ''Kynologe'' ('Huundetuchter') toanke.<br>
Dät walisiske ''LL'' wäd uutspreeken as ''L'' wüült touglieke Tied Luft truch do Tuske gungt. Deeruut kon me ferstounde wieruum die walisiske Noome ''Lloyd'' oafte as ''Floyd'' uutspreeken wäd. <br>


N uur Biespil:<br>
''Mae ef yn eistedd''; (''dd''=''th'' as in ängelsk ''this'')<br>
'Deer is hie an’t sitten' = 'Hie sit.'<br>
Dät lät komplitsierd, man eegentelk is dät in dät Ängelske juust gliek:<br>
''He is sitting'' = ‘hie sit’ un so uk:<br>
''Rydw i yn eistedd = I am sitting'' = ‘iek sitte’<br>
''Rwy ti yn eistedd = You are sitting'' = ‘du sitst’


Ap ju Wiese hougje Froamde nit aal do Foarme as ''sit-sitte-sitst'' fon aal Tiedwoude tou leeren.<br>
Me toankt wäil, dät dät deerhäär kumt, as do keltiske Ienwoonere fon Änglound aal dät Germaniske leere moasten, as jo siet 449 ap eenmoal fon do Angeln uurhärsked wuuden.


== Sjuch uk ==
*[[:cy:Hafan|Ju walisiske Wikipedia]]


== Ferbiendengen ätter buuten ==
*[http://johannes.heinecke.free.fr/dict/cymraeg/ Düütsk-Walisisk un Walisisk-Düütsk Woudebouk]
*[http://www.bbc.co.uk/wales/learnwelsh/ Kurs Walisisk ap ängelsk].
*[http://www.geocities.com/ekfrysk/ASHYP5b2.htm Uur ju Uurseeke fon Mutation (Kap. 5)].
*[http://www.linguae-celticae.org/Lernen.htm#Wali Uursicht fon Leermiddele un sowät].

[[Kategorie:Sproaken]]


[[af:Wallies]]
[[als:Walisisch]]
[[ang:Wielisc sprǣc]]
[[ar:لغة ويلزية]]
[[an:Idioma galés]]
[[frp:Galouès]]
[[ast:Galés]]
[[zh-min-nan:Cymru-gí]]
[[br:Kembraeg]]
[[bg:Уелски език]]
[[ca:Gal·lès]]
[[cs:Velština]]
[[cy:Cymraeg]]
[[da:Walisisk (sprog)]]
[[de:Walisische Sprache]]
[[en:Welsh language]]
[[et:Kõmri keel]]
[[el:Ουαλική γλώσσα]]
[[es:Idioma galés]]
[[eo:Kimra lingvo]]
[[eu:Galesera]]
[[fo:Walisiskt mál]]
[[fr:Gallois]]
[[fy:Welsk]]
[[ga:Breatnais]]
[[gd:Cuimris]]
[[gl:Lingua galesa]]
[[ko:웨일스어]]
[[hsb:Walizišćina]]
[[hr:Velški jezik]]
[[io:Walsana linguo]]
[[it:Lingua gallese]]
[[he:ולשית]]
[[kw:Kembrek]]
[[la:Lingua Cambriana]]
[[lb:Walisesch]]
[[lt:Valų kalba]]
[[li:Welsh]]
[[hu:Walesi nyelv]]
[[nl:Welsh (taal)]]
[[ja:ウェールズ語]]
[[no:Walisisk språk]]
[[nn:Walisisk språk]]
[[nrm:Gallouais]]
[[oc:Galés]]
[[pms:Lenga galèisa]]
[[pl:Język walijski]]
[[pt:Língua galesa]]
[[ro:Limba galeză]]
[[ru:Валлийский язык]]
[[sco:Welsh leid]]
[[scn:Lingua gallisa]]
[[simple:Welsh language]]
[[sk:Waleština]]
[[sl:Valižanščina]]
[[sr:Велшки језик]]
[[fi:Kymri]]
[[sv:Kymriska]]
[[tr:Galce]]
[[wa:Walès]]
[[zh:威尔士语]]
