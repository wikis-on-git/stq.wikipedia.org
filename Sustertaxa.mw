'''Sustertaxa''' (Sg.:Sustertaxon) sunt two [[Taxon|Taxa]], doo mäd dät jeewielich uur Taxon genetisk naier früünd sunt as mäd aal uur Taxa; ätter juu [[Kladistik|kladistiske]] Meenenge sunt dät bloot doo two eensiche Taxa, doo fon n uutsturwen oolder Taxon oustamme. Dät betjudt nit, dät joo ook [[Twillingstaxa]] sunt - dät hat, dät joo ook n äänelken [[Phänotyp]] hääbe, ook wan dät oafte so is. So sjucht toun Biespiel die Sleek ''[[Elephas]]'' - däälich rakt dät deer bloot noch dän Asiatisken Elefant - so äänelk uut as die Sleek ''[[Loxodonta]]'' - dät is die Sleek fon doo afrikoanske Elefante. Man owwol disse Taxa n äänelken Phänotyp hääbe, is die Sleek ''Elephas'' mäd dän Sleek ''Mammuthus'' - doo uutsturwene [[Mammute]] - [[Genotyp|genetisk]] naier früünd as mäd dän Sleek ''Loxodonta''. Die Sleek ''Elephas'' is also dät Sustertaxon fon dän Sleek ''Mammuthus''.
<gallery>
Image:Loxodontacyclotis.jpg|N Wooldelefant ''(Loxodonta cyclotis)'' mäd sin Bäiden as Biespiel foar dän Sleek ''Loxodonta''.
Image:Elephas maximus bengalensis02 1920.jpg| Juu Unneroard ''(Elephas maximus bengalensis)'' fon dän Asiatisken Elefant ''(Elephas maximus)'' as Biespiel foar dän Sleek ''Elephas''.
Image:Mamut lanudo.jpg|Rekonstruktion fon dät Wullmammut ''(Mammuthus primigenius)'' as Biespiel foar doo Mammute ''(Mammuthus)''
</gallery>

== Sjuch uk ==
* [[Twillingstaxa]]

[[Kategorie:Biologie]]

[[de:Schwestergruppe]]
[[fr:Groupe frère]]
[[no:Søstergruppe]]
