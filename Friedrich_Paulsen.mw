'''Friedrich Paulsen''' ([http://www.sammlungen.hu-berlin.de/media/sammlung/dokument/0000/0000/0000/0000/0000/0002/9342/content.800.jpg Bielde]) (gebooren Langenhorn/Sleeswik, dän 16. Juli 1846, stuurwen Berlin/Steglitz dän 14. August 1908) waas n Noudfräisken [[Philosoph]] un [[Pädagoge]]. Sien Oolden wieren Buurenljuude: Paul Frerck un Christine Ketelsen. Fon dät füüfte Liebensjier ou koom hie in ju Täärpsschoule un dan 1859 in ju Schoule fon dän Koaster Sönke Brodersen. Die föärderde Paul mäd alle Kräften un so kuud hie dan 1863 in dät Christianeum in Altona. Deerätter studierde hie in Erlangen, Bonn un Berlin, wier hie 1878 n buutengewöönelken Posten kreech as Professor in [[Philosophie]] un [[Pädagogik]]. In 1896 foulgede hie [[Eduard Zeller]] ätter as Professor in ju [[Moroalphilosophie]] in Berlin.

Hie waas die Grootste fon do Schöilkere fon [[Gustav Theodor Fechner]], wäls Doktrin fon Panpsychismus hie groote Betjuudenge roate truch sien ''Einleitung in die Philosophie'' (1892; 7. A[ploage 1900). Man hie geen fuul fääre as Fechner in dät hie fersoachte ne [[epistemologiske]] Deerstaalenge tou reeken fon dät Wieten fon dät [[Psychophysiske]]. Wan hie uk [[Kant]] sien Hypothese anärkoande, dät wie truch innerelk Geföil us bloot bewust sunt fon dän Seelentoustand, so meende hie daach dät dit Bewustweesen n Wieten is fon dät [[Dingen sälwen]], wier sik Kant juun sätte. Ju Seele is deerätter ne praktiske Realität, ju Paulsen, mäd [[Schopenhauer]], betrachtede as bekoand truch ju Wille. Man disse is naan rationellen Wonsk, neen uunbewuste irrationelle Wille un uk neen bewuste intelligente Wille, man n Instinkt, ne Wille tou Lieuwjen (Zielstrebigkeit), oafte unnerbewust, Ziele ferfoulgjend, man sunner uur deeruur ättertoutoanken. Disse Apfoatenge fon Wille, wan uk beständich un mäkkelk foar ju algemeene These, schäl düütelk unnerschat wäide fon ju gewöönelke Betjuudenge fon Wille, dät is rationell Begierjen.

Paulsen is bolde beeter bekoand truch sien apluukende Schrifte, as as n süüweren Philosoph. Sien Geschichte des gelehrten Unterrichts is ne Oarbaid fon grooten Wäid.

==Wierke==

* ''Aus meinem Leben'' (1909)
* ''Geschichte des gelehrten Unterrichts auf den deutschen Schulen und Universitäten''  (1885)
* ''Symbolae ad systemata philosophiae moralis historicae et criticae'' (1871)
* ''System der Ethik mit einem Umriß der Staats- und Gesellschaftslehre'' (1889)
* ''Versuch einer Entwicklungsgeschichte der Kantischen Erkenntnistheorie'' (1875)

== Ferbiendengen ätter buuten ==
* [http://dispatch.opac.d-nb.de/DB=4.1/REL?PPN=118739603 Literatuur fon un uur Friedrich Paulsen] in dän Katalog fon ju [[Düütske Nationalbibliothek]] 
* http://www.fps-niebuell.de/friedrichpaulsen.htm
* http://www.paulsengymnasium.de


[[en:Friedrich Paulsen]]
[[it:Friedrich Paulsen]]
[[sk:Friedrich Paulsen]]
