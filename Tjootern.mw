'''Tjootern''' (Detern) is dät noudelke Noabertäärp fon Seelterlound un lait an de Jümme. Ju Meente häd 2653 Ienwoonere (31. Dez. 2006). Dät dät Seelterske sun apaate Foarm fon dän Noome bewoard häd, tjut ap n oolden Kontakt wai. [[Jan van Dieken]] ([[Friesische Blätter]] 5.2.3 - 1968) fint in sien Familienpoapiere, dät ätter ju [[Juunreformation]] noch man säilden hilked wuude twiske dät [[evangeliske]] Tjootern un dät [[roomske]] Seelterlound.

Die Noome kumt wäil häär fon ooldfräisk *''Thiatern'' < *''Thiatarden'' as Ouleedenge fon n Personenoome *''Thiatard'' of *''Thiadhard'', die der däälich as groningisk ''Tjaard'', wäästfräisk ''Ts(j)eard'' ärschient (oold-[[Harlingisk]] ''Tyarth'' ätter [[Cadovius]]).

Hier spielde ju [[Slacht fon Tjootern|Slacht fon Tjootern]].

[[de:Detern]]
[[en:Detern]]
[[eo:Detern]]
[[fy:Detern]]
[[nl:Detern]]
[[pl:Detern]]
[[ro:Detern]]
[[ru:Детерн]]
[[vo:Detern]]
