'''Marron Curtis Fort''' (* [[1938]]) is n amerikoansk-düütsken Germanist un Spezialist foar ju [[Seeltersk|Seelter]] un ju [[Läichdüütsk]]e Sproake. Fort besit ju düütske Stoatsburgerskup un is truch Ferleenenge fon dät [[Indigenat]] fon ju [[Ostfriesische Landschaft]] „ienburgerde Aastfräise“. Hie woont däälich in [[Lier]].

== Akademisken Wäidegong ==
Ätter dän Internoatsbesäik in New Hampshire (USA) studierde Marron C. Fort siet 1957 an ju [[Princeton University]] do Feeke Germanistik, Anglistik, Niederlandistik, Skandinavistik un Mathematik. In dät Jier 1961 wikselde hie tou ju Universität fon Pennsylvania (Philadelphia). In dän Roome fon n universitär Uuttuuskprogram koom hie 1963 an ju [[Albert-Ludwigs-Universität Freiburg im Breisgau]]. 1965 promovierde Fort bie Prof. Alfred Senn an ju [[University of Pennsylvania]] toun Ph. D., un wäil mäd n Dissertation uur dät Läichdüütske fon [[Fächt]] ("Beschreibung der Vechtaer Mundart", Faksimile foarhounden in ju [http://osopc4.ub.uni-osnabrueck.de:8080/DB=3/LNG=DU/ UB Vechta]).

Fon 1969 bit 1985 hiede Marron C. Fort ne Professur foar Germanistik an ju Universität fon New Hampshire inne. In disse Tied, nämmelk 1976/77 un 1982/83, uurnoom hie Gastprofessure an ju [[Universität Oldenbuurich]]. In disse Tied fäng hie sien Studien fon ju seelter Sproake un fon dät [[Aastfräisk|aastfräiske Läichdüütsk]] oun. An ju Universität Ooldenbuurich waas Fort siet 1983 Akademisken Oberroat un laitede bit tou sien Pensionierenge in dät Jier 2003 ju Oarbaidssteede Läichdüütsk un Seeltersk an ju Universität Ooldenbuurich. Siet 1982 woont hie in Düütsklound.

Prof. Dr. Marron C. Fort is Ferfoater fon n Woudebouk fon dät  [[Seeltersk]]e.

== Wierke ==
* ''Saterfriesisches Wörterbuch''. Helmut Buske Verlag, Hamburg 1980. ISBN 3-87118-401-2
* ''Saterfriesisches Volksleben''. Ostendorp, Rhauderfehn 1985. ISBN 3-921516-42-0
* ''Saterfriesische Stimmen''. Ostendorp, Rhauderfehn 1990. ISBN 3-921516-48-X
* ''Dät Näie Tästamänt un do Psoolme in ju aasterlauwersfräiske Uurtoal fon dät Seelterlound, Fräislound, Butjoarlound, Aastfräislound un do Groninger Umelounde''. Oldenburg 2003. ISBN 3-8142-0692-4

== Weblinks ==

*{{PND|132118114}}
* [http://www6.dw-world.de/de/images/ef43d4b7cf2959fdb2083fa646b91865.jpg Foto: Marron C. Fort]
* [http://images.google.de/imgres?imgurl=http://www6.dw-world.de/de/images/ef43d4b7cf2959fdb2083fa646b91865.jpg&imgrefurl=http://www6.dw-world.de/de/list_1073.php%3FTYPE%3DARTICLE%26LEVEL%3D2%26PARENT%3D1078%26FILTER%3D-1%26ORDER%3D-1&h=244&w=330&sz=17&hl=de&start=3&um=1&tbnid=FBQlQu_wmVhE_M:&tbnh=88&tbnw=119&prev=/images%3Fq%3DMarron%2BFort%26svnum%3D10%26um%3D1%26hl%3Dde%26client%3Dfirefox-a%26rls%3Dorg.mozilla:de:official%26sa%3DN Deutsche Welle über Marron C. Fort]

[[Kategorie:Sproakkundige]]

[[de:Marron Curtis Fort]]
[[eo:Marron Curtis Fort]]
[[fy:Marron Curtis Fort]]
[[hsb:Marron Curtis Fort]]
[[nds:Marron C. Fort]]
