[[Bielde:Bouw materie.PNG|thumb|right|350px|Bau fon ju Materie]]
N [[Atom]] bestoant uut n '''Atomkääden''' mäd deer uumetou ne Wulke fon [[Elektron]]e. Ju elementäre Iensicht in dän Bau fon ju Materie wuud [[1911]] fon [[Ernest Rutherford]] publizierd. Die Kääden is, sogoar beleeken ap ju Gratte fon dät Atom, gjucht littik man positiv leeden un die Dreeger fon bolde ju ganse [[Masse]] fon dät Atom. Die Kääden, so wuud leeter äntdäkt, bestoant an sik wier uut two Soarten [[subatomäre Paate]] of [[Nukleon]]e: [[Proton]]e un [[Neutron]]e. Buutendät rakt et noch [[Quark]]e.

Ju positive Leedenge un deermäd ju [[Atomnummer]] fon dät [[Element]] wäd bestimd fon ju Taal Protone in dän Kääden. Ju Masse deerjuun wäd bestimd fon ju Summe fon ju Taal Protone un Neutrone. Do twäin litje Paate hääbe bolde jusälge Masse. Dät rakt maastens wät moor Neutrone as Protone in dän Kääden.

N Biespil: n Atom fon Element 92 ([[Uran]]) häd 92 Protone in dän Kääden. In ju Natuur rakt dät two Soarten Käädene ([[Isotop]]e) fon Uran: <sup>235</sup>U un <sup>238</sup>U. Dät eerste Isotop häd 235 Nukleone in Gansen, dät is tou tällen 235 – 92 = 143 Neutronen. Dät uur Isotop häd tjo Neutrone moor. N [[Mol]] <sup>235</sup>U änthaalt sowät 235 Gram Masse. Ju Taal 235 is n Biespil fon n [[Massataal]].

Positive Leedengen steete sik enunner ou un ju [[Gravitationskraft]], wiermäd Protone sik ennunner anluuke, is gjucht fuul (uum 10<sup>36</sup> Moal) litjer. Dät rakt deeruum uk noch ne uur Kraft, ju der dän Atomkääden touhoope haalt. Ju wäd ju [[stäärke Wikselwierkenge]] naamd un is ap Oustande in Oardengrööte fon ju Truchmäite fon dän Atomkääden stäärker as ju ousteetende [[Elektromagnetisk Fäild|elektromagnetiske Kraft]]. Ap grattere Oustande is ju oawers gans swäk.

{{Navigation Litje physiske Paate}}

[[Kategorie:Käädenphysik]]
[[Kategorie:Kwantumphysik]]
[[Kategorie:Litje Paat]]
[[Kategorie:Nucleäre Chemie]]
[[Kategorie:Radiochemie]]

[[ar:نواة (ذرة)]]
[[bg:Атомно ядро]]
[[br:Nukleüs (an atomoù)]]
[[bs:Atomsko jezgro]]
[[ca:Nucli atòmic]]
[[cs:Atomové jádro]]
[[da:Atomkerne]]
[[de:Atomkern]]
[[el:Ατομικός πυρήνας]]
[[en:Atomic nucleus]]
[[eo:Atomkerno]]
[[es:Núcleo atómico]]
[[et:Aatomituum]]
[[fa:هسته اتم]]
[[fr:Noyau atomique]]
[[gd:Niùclas]]
[[gl:Núcleo atómico]]
[[he:גרעין האטום]]
[[hr:Atomska jezgra]]
[[hu:Atommag]]
[[ia:Nucleo atomic]]
[[id:Inti atom]]
[[is:Frumeindakjarni]]
[[it:Nucleo atomico]]
[[ja:原子核]]
[[kn:ಪರಮಾಣು]]
[[ko:원자핵]]
[[ku:Navok]]
[[la:Nucleus atomi]]
[[lmo:Nücli (física)]]
[[ln:Mokókóló ya atome]]
[[lt:Atomo branduolys]]
[[lv:Atoma kodols]]
[[map-bms:Nukleus]]
[[mn:Атомын цөм]]
[[nn:Atomkjerne]]
[[no:Atomkjerne]]
[[nl:Atoomkern]]
[[pl:Jądro atomowe]]
[[pt:Núcleo atómico]]
[[qu:Iñuku huk'i]]
[[ro:Nucleu atomic]]
[[ru:Атомное ядро]]
[[sh:Atomsko jezgro]]
[[simple:Nucleus (physics)]]
[[sk:Atómové jadro]]
[[sl:Atomsko jedro]]
[[sr:Атомско језгро]]
[[sv:Atomkärna]]
[[th:นิวเคลียสอะตอม]]
[[tr:Atom çekirdeği]]
[[uk:Ядро атома]]
[[vi:Hạt nhân nguyên tử]]
[[yi:אטאמישער ניוקליז]]
[[zh:原子核]]
