'''Paltsersk''' (Düütsk: ''Pfälzisch''; oaine Beteekenge:''Pälzisch [ pɛltsɪʃ ])'' is n Dialekt fon dät [[Düütske Sproake|Düütske]]. Dät Paltserske kon besunners in juu Uutsproake fon Täärp tou Täärp unnerscheedelk weese. Toun Biespiel kon dät Woud "noa" (hoochdüütsk:nein) ap Paltsersk disse Lokal-Varianten hääbe: nǽ [nɐː], ney [nɛɪ] un nää [nɛː]. Dät Paltserske häd as n Dialekt ook neen ofizielle Skrieuw'wiese, un so skrift, wäl dissen Dialekt uurhaud skrift, as hie wol. In [[Pensilvanien]] baale moonige Ljuude ook n düütsken Dialekt, die dät ooldewaareldske Faanderpaltserske gans äänelk is, wült fuul fon doo Ljuude uut juu Faanderpfalz ätter Amerikoa uutwonderd sunt. Sälwen beteekend sik dissen Dialekt as "Deitsch", wät die Paltserske Noome foar "Düütsk" is, af as "Pensilfaanisch", ap Seeltersk "Pensilvanisk".

== Fergliek fon dät Woud weese (sinn) ==
Juu Paltserske Miskenge uut dät Hoochdüütske „sch“ un dät hoochdüütske „ch“ is hier as n „sh“ skrieuwen. N gjucht ch rakt dät bloot in dät Suudpaltserske. Dät „ái“ wäd bienaist so boald as dät hoochdüütske „ai / ei“, man dät [[A]] is n bitje stäärker betoond.   Dät hier is ne Oard fon Noud-Paltsersk.

{| class=wikitable style="text-align: center;"
|-----
!  !! '''Paltsersk''' !! Middeloaler-Hoochdüütsk !! Hoochdüütsk !! Seeltersk !!
|-----
! Infinitiv
| '''sinn''' || sîn || sein || weese ||


|-----


! Präsens
| '''ish bin'''<br>'''du bisch(t)'''<br> '''er/sie/es is'''<br>'''mir sinn / sáin'''<br>'''ihr sinn / seid / sáin'''<br>'''die sinn / sáin''' || ich bin<br>du bist<br>er/siu/ez ist<br>wir birn/sîn/sint<br>ir birt/bint/sît/sint<br>sie sint  || ich bin<br>du bist<br>er/sie/es ist<br>wir sind<br>ihr seid<br>sie sind || iek bän<br>du bäst<br>hie/juu/dät is<br>wie sunt<br>jie sunt<br>jo sunt ||


|-----


! Präteritum
| '''ish waar'''<br>'''du waarsch(t)'''<br>'''er/sie/es waar'''<br>'''mir waare/waarn'''<br>'''ihr waare/waarn'''<br>'''die waare/warn '''|| ich was<br>du was<br>er/siu/ez was<br>wir wâren<br>ir wâren<br>sie wâren  || ich war<br>du warst<br>er/sie/es war<br>wir waren<br>ihr wart<br>sie waren || iek waas<br>du wierst<br>hie/ju/dät waas<br>wie wieren(e)<br>jie wieren(e)<br>jo wieren(e) ||


|----


! Perfekt
| '''ish bin geweese / gewesst...''' || ? || ich bin gewesen || iek bän weesen... ||
|----
|}

{{SproakenDuutslound}}

[[Kategorie:Sproaken]]

[[ca:Pfälzisch]]
[[de:Pfälzische Dialekte]]
[[en:Palatinate German]]
[[ja:プファルツ語]]
[[ksh:Pällzisch (Shprooch)]]
[[nds:Pälzisch]]
[[nl:Paltsisch]]
[[pdc:Pälzisch]]
