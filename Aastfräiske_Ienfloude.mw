In ju tuusterge Tied um 1400 sunt düütelk do '''aastfräiske Ienfloude''' in Seelterlound gratter wuuden. As 1399 die aastfräiske Hauptling [[Widzel]] [[tom Brok]] bie n Träffen in [[Tjootern]] (Detern) doodsloain wäd, wäide do [[Seelter]] as Deedere naamd (Sello IVff., 29ff.). Widzel häd Seelterlound wäil ärooberje wüüld. Daach fiende wie al ap n 23. Moai 1400 dät ''Sagharderland'' as Besiegler fon n Uurkunde, wieroun ''hovetlinge unde meynheyt des ghansen landes to Ostvreslande'' do [[Hansestääde]] toutälle, fääre do [[Vitalienbruure]] (Seeroowere) nit moor tou hälpen (Ur171). Noch 1417 wäd ''Segelterland'' (Rq112) tou do fräiske [[Seelounde]] täld, man leeter heere wie niks moor fon politiske Ferbiendengen mäd dät Noude. Do Seelter hieden wäil do [[Munster]]ske [[Biskuppe]] as goude Loundesheeren anärkoand. 
* Sjuch [[Literatuur uur Seelterlound|'''Literatuur''' uur Seelterlound]] foar Sello, Ur, Rq.

[[Kategorie:Seelterlound]]
[[Kategorie:Geschichte]]
