Dät '''Romani''' is ju Sproake fon do [[Roma]] un do [[Sinti]], bee uk bekoand as “Zigeunere” un in Seelterlound sogoar as “Heeden”<math>^1</math>. Ätter wäkke Wietenskuppere schuul me sogoar fon “Sproaken” baale, deer do ferscheedene Stamme gans uunglieke [[Dialekt]]e baale. Dät rakt uur de ganse Waareld sun 6 Millionen Ljuude do dät baale, deerfon 4,6 Millionen in Europa.

Analyse fon dät Romani häd wiesd dät dät Früünd is tou Sproaken in Noud-[[India]] un  [[Pakistan]], as dät [[Hindi]] un foarallen dät [[Punjabi]]. Dät wäd ankieked as n stäärken Bewies uum dän geographiske Uursproang fon do Roma tou bestimmen, foarallen deeruum dät do Leenwoude in dät Romani dät muugelk moaakje, hiere Migration ätter dät Wääste tou foulgjen. Ne rezente Studie meent dät Romani Früünd is tou dät [[Singalesisk]]e.

Do maaste Roma hääbe an hiere Sproake fäästheelden, man säilden sunner uk ju Sproake tou leeren fon dät Lound wier jo ferbleeuwen, deer do maaste Stamme wäil loange Jiere of sogoar Jierhunnerte binne dätsälge Gestrich bleeuwen. Ju Sproake is fon Uursproang [[Indiske Sproaken|Indisk]], man häd [[Iraniske Sproaken|iraniske]], [[Armenisk|armeniske]], [[Griechisk|griechiske]] un [[Slawisk|slawiske]] Ienfloude unnergeen; do Stamme do der fääre looken, lieten hiere Sproake noch moor be-ienfloudje. Do Ienfloude gunge maasttieds fuul fääre as n groot Taal Leenwoude: so baale do Roma fon dän Balkan Dialekte, do der noch aal oachte [[Fal]]le fon dät [[Sanskrit]] bewoard hääbe. Dät waas muugelk truch ju stäärke [[Beegenge]] in do slawiske Sproaken, man do Roma uut do Karpaten, do der ieuwenske hiere oaine Sproake maast [[Düütsk|düütsk]] leerden, dät maaste fon do Falle faale lät. Deeruum konnen fuul Roma sik enunner nit ferstounde.   

Eerste in do lääste Tiede sunt do ounfangd mäd dät oafte apschrieuwen un standoardisierjen fon dät Romani. Hiertruch sjucht dät uut, dät do maaste Dialekte tou moorere Sproaken uutkristallisierje wollen.

<math>^1</math>Man, as dät [[Spräkwoud]] kwäd: ''N Heeden bestält sien Härbierge nit''.

== Biespiele ==
Do ferscheedene Ienfloude roakje uk dän Käädenbestand fon dän Woudschats, so unner uurswäkke do Taalwoude. Deerbie fiende sik ap ju eene Siede indiske [[Äärfwoud]]e (''jek'' = 1, ''dui'' = 2, ''trin'' = 3, ''schtar'' = 4, ''pansch'' = 5, ''schob'' = 6, ''desch'' = 10, ''deschujek'' = 10+1, ''deschudui'' = 10+2, usw., ''bisch'' = 20, ''schel'' = 100), ap ju uur Siede Äntleenengen uut dät Griechiske (''efta'' = 7, ''ochto'' = 8, ''enja'' = 9, ''trianda'' = 30, ''saranda'' = 40, ''penda'' = 50), uut dät Turske (''doxan'' = 90) un [[Ungarisk]]e (''seria'', ''izero'' = 1000). 
Bietou kuume oawers bie eenige Taalwoude alternative Äntleenengen uut uur Sproaken, so as uut dät [[Swedisk]]e (''enslo'' insteede fon ''jek'' = 1), dät [[Lettisk]]e (''letteri'' insteede fon ''schtar'' = 4), dät [[Estnisk]]e (''kuus'' insteede fon ''schob'' = 6, ''seize'' insteede fon ''efta'' = 7), dät [[Rumänisk]]e (''mija'' = 1000), dät [[Tschechisk]]e (''tisitsos'' = 1000) of dät Düütske (''tausento'' = 1000).


==Literatuur==
* Gray, RD; Atkinson, QD (2003). "Language-tree divergence times support the Anatolian theory of Indo-European origin." ''[[Nature]].'' '''426''', 435-439. [http://www.psych.auckland.ac.nz/psych/research/Evolution/Gray%26Atkinson2003.pdf]

== Ferbiendengen ätter buuten ==
* {{Wikipedia|rmy|Walachisk Romani}}

[[Kategorie:Sproaken]]

[[ar:لغة رومنية]]
[[ast:Romaní]]
[[br:Romeg]]
[[bs:Romski jezik]]
[[ca:Romaní]]
[[cs:Romština]]
[[cy:Romani]]
[[da:Romani]]
[[de:Romani]]
[[en:Romani language]]
[[eo:Cigana lingvo]]
[[es:Idioma romaní]]
[[eu:Romani]]
[[ext:Romaní]]
[[fi:Romanin kieli]]
[[fr:Romani]]
[[hi:रोमानी भाषा]]
[[hr:Romski jezik]]
[[hu:Cigány nyelv]]
[[it:Lingua romaní]]
[[ja:ロマ語]]
[[ko:로마어]]
[[kw:Romek]]
[[lmo:Rom]]
[[lt:Čigonų kalba]]
[[mr:रोमानी भाषा]]
[[nds:Romani]]
[[nds-nl:Romani]]
[[ne:रोमानी]]
[[new:रोमानी भाषा]]
[[nl:Romani]]
[[nn:Romanés]]
[[no:Romanes]]
[[pl:Język romski]]
[[pt:Romani]]
[[rmy:Romani chib]]
[[ro:Limba romani]]
[[ru:Цыганский язык]]
[[sh:Romski jezik]]
[[simple:Romani language]]
[[sk:Rómčina]]
[[sr:Ромски језик]]
[[sv:Romani]]
[[tr:Romanca]]
[[uk:Циганська мова]]
[[wuu:吉卜赛语]]
[[zh:罗姆语]]
