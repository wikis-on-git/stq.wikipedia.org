'''''je''-Tiedwoude''' bildje ne apaate Klasse fon swäkke Tiedwoude, do der karakterisierd sunt truch n [[J|Jot]] in fuul Foarme. N Biespil is ''moakje'' ‘machen’. Disse Klasse rakt dät bloot noch in do fräiske Sproaken, also nit bloot ap Seeltersk, man uk ap [[Wäästfräisk]] un in mäd Räste in dät [[Föhringer]]. In dät [[Ooldfräisk]]e waas dät uk al fertreeden (''makia''), as uk in dät [[Ooldängelsk]]e (''macian''). Dät schäl [[ooldgermanisk]] -''ôjô'' äntstamme ([[ooldhoochdüütsk|ahd.]] ''salbôjên'' ‘soolwje’ [1. pl.]) un fääre [[indogermanisk]] -''âjô''.

Luudgesätselk failt dät ''j'' in fuul Foarme, man do sunt dan oafte wier tou ärkannen an n Twiske-''e'' (as in ''moaket'' ‘macht’), wät ooldfräisk ''a'', ahd. ''ô'' äntspräkt. Dät Twiske-''e'' is oawers wächfaalen ätter ''l'', ''n'' un  ''r'', in dät [[Präteritum]] uk ätter ''uw'' un ''w''. In ju Uursicht hierunner sunt do bee tjuk oudrukt. Uk in do Foarme fon Woude as ''moakje'' kon dät Twiske-''e'' unner bestimde Uumstände uutfaale.
			
:1. [[Infinitiv]] ''moak'''j'''e'' 
:2. [[Infinitiv]] ''tou moak'''j'''en'' un deeruut: ''dät Moak'''j'''en'' 
:[[Imperativ]] [[sg.]] ''moake!''
:[[Imperativ]] [[pl.]] ''moak'''j'''et!'' 

:[[Präsens]] 1. ''iek moak'''j'''e'' 
:[[Präsens]] 2. ''du moak'''e'''st'' 
:[[Präsens]] 3. ''hie moak'''e'''t'' 
:[[Präsens]] [[pl.]] ''wie moak'''j'''e'' 

:[[Präteritum]] 1. ''iek moak'''e'''de'' 
:[[Präteritum]] 2. ''du moak'''e'''dest'' 
:[[Präteritum]] 3. ''hie moak'''e'''de'' 
:[[Präteritum]] [[pl.]] ''wie moak'''e'''den'' 

:[[1. Partizip]] ''moakjen(d)'' 
:[[2. Partizip]] ''moak'''e'''d'' 

Apfaalend is, dät et sik bie disse Oard Tiedwoude maastens uum [[Denominativ]]e honnelt, dät sunt Tiedwoude, do der oulat sunt fon n [[Substantiv]] of n [[Adjektiv]], also t.B. ''koopje'' fon ''Koop'', ''oumeegerje'' fon ''meeger''. Uk Froamdwoude mäd ''-ier-'' eendje ap ''-je'', t.B. ''passierje'', ''dekorierje''.

[[Substantiv]]e do der uursuume oulat sunt fon sun Tiedwoud, hääbe neen ''j'' in sik, also ''Moaker, Kööper''. Woude as ''Koakjer, Pröötjer, Soadjer'' äntstamme düütelk Noaberdialekte. Dät eensoame ''Twäärsfoutjer'' is wäil as [[Intensivfoarm]] tou betrachtjen.


== Ferbiendengen ==
* [http://www.geocities.com/ekfrysk/deleesje.htm  d(e)-Ausfall in der 2. Klasse der schwachen Verben .. im Saterfriesischen].


== Literatuur ==
* Kluge, Friedrich Urgermanisch. Vorgeschichte der altgermanischen Dialekte. 3.Aufl. Truebner,1913:180. 
* Th. Siebs, Geschichte der friesischen Sprache. In: H. Paul, Grundriß der germanischen Philologie I, Straßburg 1901<sup>2</sup>. S. 1152-1464, S.1325.
: -  Dät sunt al oolde Bouke; n näien "Siebs" (historisken Grammatik) stoant  noch uut.

* [[Kategorie:Sproakkunde]]

[[de:Regelmäßiges Verb]]
[[en:Regular verb]]
[[is:Óregluleg sögn]]
[[ja:規則動詞]]
[[scn:Verbi rigulari]]
