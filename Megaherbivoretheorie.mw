Doo Fertreedere fon juu '''Megaherbivoretheorie''' leeuwe, dät truch dän Ienfloud fon Dierte uut juu [[Ökologiske Niske]] fon doo [[Megaherbivore]] fuul Europäiske Loundskuppe fon Natuur uut nit, as dät juu Algemeene Meenenge is, Uurwoold wieren, sunnerje eepene Loundskuppe. Foarbielden foar disse Theorie sunt t.B. doo afrikoanske Savannen. Kritikere kweede oawers, dät dät uk fon dät Klima ouhongich is, of deer ne eepene Loundskup is of nit. Nu moakede me n Fersäik in dät [[Natuuräntwikklengsgebiet Oostvaardersplassen]] un bekiekede sik dät: Innerdoat äntstuuden deer eepene Loundskuppe. Me mout oawers uurlääse, dät doo Megaherbivorepopulatione in Oostvaardersplassen fuul gratter sunt as fon Natuur uut, wült deer doo groote Roowdierte, as die [[Wulf]], uutstuurwen sunt. Also is Oostvaardersplassen naan Bewies foar juu Theorie. In dän Białowieża-Uurwoold in Aast-[[Polen]] un Wääst-[[Wietruslound]] rakt dät Bäiste fon juu Oard ''[[Bison bonasus]]'' (Düütsk: Wisent/Europäischer Bison), doo dät fon Natuur uut in bienaist dät ganse Europa roate, doo oawers in bienaist dän gansen Lieuwendsruum fon Moanskene uutroodet wuuden. Joo fernäile dän Woold nit. Dät hongt filiecht deermäd touhoope, dät et in Białowieża [[Wulf]]e rakt, doo doo ''Bison bonasus''-Populatione kontrollierje.
<gallery>
Bielde:The leading gnu.JPG|Gnue in dän Ngorongoro-Kroater
Bielde:Koniks4.JPG|Konik-Hoangste in Oostvaardersplassen
Bielde:Bison live in Bialowieza forest 2.jpg|''Bison bonasus'' lapt uur n Wai truch dän Białowieża-Uurwoold.
Bielde:2005-09 Białowieski Park Narodowy 2.jpg|Uur Bielde fon Białowieża.
</gallery>

== Sjuch uk ==
* [[Ökosystem]]

{{stump}}

[[de:Megaherbivorentheorie]]

[[Kategorie:Biologie]]
